ora uentura dubdaria alguno et diria 
 que nos non sabiamos los terminos destas sçiençias 
 por que aquellas conpania o aquella comunidat 
 por la qual abastamos a nos en la uianda 
 e en el uestido 
 e en las otras cosas 
 neçessarias ala uida non paresçe 
 que sea comunidat çiuil de casa 
 mas paresce que sea comunidat çiuil e de çibdat . 
 Ca segunt dize el philosofo en el primero libro de las politicas 
 la comunindat dela casa non abasta a toda la uida humanal . 
 Et por ende fue fallada la çibdat 
 por que las cosas que son neçessarias 
 para la uida que se non pueden fallaren vna casa 
 nin en vnuarrio pue den ser falladas en otro varrio e en otra parte dela çibdat . 
 Et pues que assi es 
 si la çibdat es derechamente ordenada deue auer 
 en ssi todas las cosas 
 que son neçessarias . 
 a toda la uida humanal 
 assi commo se mostrara adelante 
 mas conplidamente enel terçero libro 
 por la qual cosa sin determinarde la comunidat de los çibdadanos 
 non parte nesçe a este libro 
 en el qual tractamos del gouernamiento dela casa 
 mas pertenesçe al terçero libro 
 en el qual diremos del gouernamiento dela çibdat . paresçe que auemos trispassado los terminos desta arte 
 determinando en el capitulo passado algunas cosas 
 que pertenesçen ala comunidat dela çibdat . 
 Mas si con estudio e con acuçia penssaremos 
 en qual manera la comunidat dela casa se ha a todas las otrascomuidades 
 commo cada vna delas otras comundades ençierre 
 en ssi la comunidat dela casa 
 por que non puede ser çibdat 
 nin varrio 
 si non ouiere 
 y muchas calas 
 por ende li alguna comuidat es neçessaria en la uida humanal 
 siguese que la comunidat dela casa es neçessaria a esta uida . 
 Et pues que assi es en el capitulo sobredicho auemos determinado dela conpannia humanal 
 mostrando que es neçessario a lanr̃auida 
 por que por esta razon se muestra manifiestamente 
 que la comunidat dela casa es neçessaria 
 por que todas las comuni dades ençierran en ssi 
 e ante ponen esta comunidat dela casa ¶ 
 Et pues que assy es deuedes saber 
 que si nos cuydamos con grant acuçia los dichos del philosofo en las politicas paresçra 
 que son quatro las comuindades Conuiene a saber . 
 Comuidat dela casa Et comunidat de uarrio . 
 Et comunidat de çibdat . 
 Et comunidat de regno . 
 Ca assi commo de muchas perssonas se faz la comunidat dela casa 
 assi de muchas casas se faz la comunidat de vn uarrio 
 e de muchos uarrios se faz comunidat de çibdat 
 e de muchas çibdades se faz comunidat de vn regno 
 por la qual cosa 
 assi commo las perssonas singularssonꝑtes dela casa 
 assi las casas son partes del varrio 
 e dela çibdat e del regno . 
 Enpero non en vna gnisa 
 nin en ninguna manera 
 Ca las casas son parte sin medio ninguno del varrio 
 por que el uarrio es fecho delas casas 
 sin otro medio ninguno 
 mas las casas son dichas partes de la çibdat e del regno 
 por que faziendo uarrio siguese 
 que pueden fazer çibdat e regno . 
 Et por ende la comunidat dela casa sea alas trͣs comunidades 
 en tal manera que todas las otras comunidades ençierren 
 e ante ponen 
 en ssi la comuidat dela casa 
 por que ella es en alguna manera parte de todas las otras comunidades . 
 Ca assi commo paresçe 
 por el philosofo en el primero libro delas politicas 
 ca uatural nasçemiento 
 e comienço delas çibdades en esta manera . 
 Ca primeramente fue fecha vna casa 
 e despues cresçiendo los fijos e las fijas 
 e por que non podieron por muchedunbre dellos morar todos en vna cala 
 e por ende fizieron ellos otras casas iuntas ala primera casa 
 e assi en esta manera fue secho de muchas casas vn uarrio¶ 
 Onde dize el philosofo en el primero libro delas politicas 
 que el uarrio es vezindat de casas 
 las quales llaman algunos nietos e fijos e fijos de fijos . 
 Et pues que assi es natural fazimiento e comienço del uarrio 
 es por vezindat delas casas 
 las quales se fizieron de muchedunbre de mietos e de fijos . 
 Ca assi commo dicho es de suso cresçiendo los nietos e los fijos de los fijos 
 por que non podien todos morar en vna casa 
 por fuerça ouieron de fazer muchas casas 
 e fizieron vn uarrio . 
 Et assi yendo actesçentandose el linage dellos 
 e la muchedunbre cabadelante 
 acresçentada fueron fechos muchos varrios . 
 Et dende se sigue 
 que se fizo vna uilla o vna çibdat . 
 Et mas adelante acresçentadas las uillas 
 e las çibdades 
 fue fecho vn prinçipado 
 e vn regno . 
 Mas si ay otra manera 
 en que se pueda fazer uarrio o çibdat o regno 
 sin esta 
 que dicha es 
 por acresçentamiento de fuos e de nietos adelante lo mostraremos mas conplidamente 
 mas quanto alo prisente cunple 
 lo que dicho es 
 que esta generaciones muy natural 
 que viene de gene raçion humanal 
 que es obra de natura Empero que quier que sea desto dicho 
 en qualquier manera 
 que sea fecho el varrio o la çibdat o el regno 
 sienpre la comunidat dela casa se ha alas otras comuindades 
 en esta manera 
 que es parte de todas las otras . 
 Et en alguna manera todas las otras la ençierran 
 e la ponen 
 ante si¶ visto 
 en qual manera la comunidat dela casa se ha alas otras comuidades de ligero puede parescer 
 en qual manera esta comunidat es neçessaria ala uida humanal . 
 Ca si todas las otras comunidades antepo nen la comuidat dela calali alguna corunidat es neçessaria 
 e por si vale a conplimiento dela uida . 
 Conuiene que la comunidat dela casa sea mas neçessaria Et pues que assi es los Reyes e los prinçipes 
 cuyo ofiçio es de gerar 
 e enderescar los otros 
 a bien beuir deuen saber 
 en qual manera las casas e las çibdades 
 e los regnos siruen al conplimiento dela uida del omne . 

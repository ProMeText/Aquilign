l philosofo en el primero libro delas politicas 
 dize que la casa primera es establesçida de dos comuindades . 
 Conuiene a saber 
 De comunidat de uaron et de muger . 
 Et de comunidat de sennor e de sieruo . 
 Ca dize que la primera casa deue ser establesçida destas dos comuindades 
 por que a todo lo menos al establesçemiento dela casa estas dos comuindades son menester 
 ca de aquallas comuindades deue ser establesçida la casa 
 sin las quales non puede ser conueniblemente la casa 
 mas que sin varon e sin mugnỉ e sin sennor e sin sieruo . ¶ La casa de que aqui fablamos non pueda ser conueniblemente 
 assi se puede mostrar . 
 Ca la casa assi conmo es dicho dessuso 
 e assi commo 
 mas conplidamente se declara 
 mas adelante es cosa natural . 
 Ca prinçipalmente cosa natural es la generaçion delas cosas 
 e la conseruaçiondellas 
 por que assi commo es dicho en el segundo libro de los fisicos 
 commo la generaçion sea camino 
 e carrera en la natura 
 et commo las cosas naturales resçiban su naturaleza propra a 
 por la generaçion bien dicho es 
 a qual lo que dize damasçeno 
 que la generaçion es cosa natural 
 e es obra de natura . 
 Otrossy la conseruaçion 
 e la mantenençia delas cosas es cosanatal . 
 Ca en vano seria algua cosa engendrada naturalmente 
 si non fuesse conseruada 
 e guardada en su essençia e en su ser . 
 Et pues que assi es estas dos obras de natura conuiene a saber . 
 La generaçion delas cosas 
 e la conseruaçion dellas 
 non deuen ser departidas vna de otra . 
 Ca non es de departir la conseruaçion dela generaçion 
 por que la conleruaçion presupone e antepone la generaçion . 
 Ca commo las cosas engendradas 
 non pueden ser conseruadas 
 nin guardadas en su ser si primeramente non resçibieren el su ser por generaçion . 
 La conseruaçion delas cosas engendradas non puede ser 
 si non fuere ante ella la generaçion dellas . 
 avn en essa misma manera la generaçion non deue ser apartada dela conseruaçion . 
 pues assi commo dicho es de ssuso 
 en vano seria la cosa engendrada 
 si en ninguna manera non pudiesse ser conseruada en su ser . 
 Et pues que 
 assi es en esta manera estas dos comuindades 
 fazen ser la casa cosa natural . 
 Ca la comunidat del uaron 
 e dela mugnies ordenada ala generacion . 
 Mas la comunidat del sennor e del sieruo es ordenada ala conseruaçique 
 por la qual cosa si la generaçion 
 e la conseruaçion es cosa natural 
 conuiene que la casa sea cosa natural ¶ 
 Otrossi por que la generaçion e la conseruaçion non pueden ser apartadas la vna dela otra paresçe que estas dos comuindades establesçen la casa primera 
 por que sin ellas non puede ser la cosa conueniblemente . 
 Mas que la comunidat del uaron 
 e dela muger sea 
 para la generaçion 
 non adubda ninguna 
 por que por el bien de los tijos 
 e dela generaçiones prinçipalmente establesçida la conpanna del maslo e dela fenbra . 
 Mas que la comunidat del sennor e del sieruo sea por salud 
 e por conseruaçion dela casa esto non paresçe 
 assi manifiestamente 
 por la qual cosa deuedes saber 
 que si alguon conueinblemente es señor e ontro , 
 conueiblemente sirue al sennor el sennor se salua 
 por el sieruo 
 e el sieruo por el sennor 
 assi que vna casa les conuiene al sennor e al sieruo 
 por que conuiene al sieruo 
 que sirua al sennor 
 e conuiene al señor 
 que sea seruido del sieruo . 
 Ca aquel propreamente es sennor 
 que ha meior entendemiento . 
 Mas aqueles propraamente sieruo segunt dize el philosofo en el primero libro delas politicas 
 que fallesçe en el entondemiento 
 e ha mayor fortalleza en el cuerpo . 
 Pues que assi es 
 por que el sieruo non sabe enderesçar 
 nin go uernar 
 assi milmo conuiene le 
 que obedesca 
 e que sirua a aquel en que ha sabiduria e entendemiento 
 por que alcançe salud por el 
 e por que sea enderescado por el en sus obras . 
 Ca el que fallesçe en el entendemiento es 
 assi commo çiego 
 e non sabe en que manera deua andar . 
 Et por ende aquel que esta quanto mas es esforçado en las uirtudes del cuerpo 
 tanto mas ha mester a alguno 
 que lo enderesçe 
 para su salud propria . 
 Ca assi commo veemos 
 que si alguno es çiego corporalmente 
 si quando anda non fue regua ado 
 por alguno otro de ligero estropeçara en alguna cosa 
 qual fara danno 
 e quanto mas rezio anda tanto 
 mas ha meester 
 que lognie 
 por que mas ayna se puede ferir 
 en essa misma manera el sieruo 
 por quenatraalmente ha mayor fuerca en el cuerpo 
 e fallesçe enla sabiduria e enl entendemiento 
 para se saluar conuiene 
 que obedezca 
 e que sirua a aquel que ha sabiduria e entendemiento . 
 Et pues que assi es conuiene le al sieruo 
 que sirua al sennor 
 e assi conuiene al señor 
 que sea seruido del sieruo . 
 Por que naturalmente los sennores han mayor sabiduria 
 e mayor entendemiento 
 por la qual cosa commo los que han mayor entendemiento 
 o son mas sotiles en el alma 
 e por la mayor parte ayan las carnes blandas 
 e falleztan en las fuerças corporales 
 assi commo el philosofo dize en el segundo libro del alma 
 que los que son blandos de carnes dezimᷤ 
 que son auctos e sotiles de uoluntad . Por ende conuiene alos omes 
 assi despuestos que sean seruidos de los otros . 
 Ca por mengua dela fuerça corporal 
 ensegniendo las cosas neçessarias ala uida non pueden abastar 
 assimesmos 
 por la qual cosa 
 si el señor se salua 
 por el sieruo e el sieruo 
 por el señor bien dicho es aquello que dicho es de ssuso 
 que assi conmo 
 para el establesçemiento dela casa 
 es men ester la comunidat del uaron e dela mugni 
 para la generaçion en essa misma manera es y . 
 menester la comunidat del sennor e del sieruo 
 para la salud e para la conseruaçion dellas Et pues que 
 assi es estas dos 
 comuindadesde las quales la vna sirue ala generaçion 
 e la otra ala con leruaçion fazen la primera cala 
 por que sin ellas la primera casa non puede estar conueniblemente . 
 Mas si la comunidat del sennor e del sieruo en otra manera es establesçida para salud e conseruaçion 
 que en aquella manera 
 que dixiemos 
 que el señor se salua 
 por el sieruo 
 e el sieruo por el sennor 
 adelante lo mostraremos mas claramente ¶ 
 Visto en qual manera alo menos estas dos comunidades son menester 
 para la casa . 
 Ca dellas segunt que dize el philosofo se faze la primera casa de ligero puede paresçer 
 commo para el establesçemiento desta casa 
 alo menos son menester y . tres linages de perssonas . 
 Ca por auentra a paresçrie alguno 
 que commo la casa primera sea establesçida de dos comunidades 
 e cada vna delas comunidades aya menester dos perssonas o dos linages de perssonas 
 que la casa primera 
 por razon destas dos comini dades ha menester quatro linages de ꝑssonas . 
 Assi que la primera perssona sera el uaron . 
 La segunda la muger . 
 La terçera el sennor 
 La quarta el sieruo . Mas esta razon se suelue assi . 
 Ca el uaron e el seneror non son dos perssonas 
 mas vna sola . 
 Ca aquel mesmo 
 que es uar̃o dela muger 
 esso mesmo es sennor del sieruo o de los sieruos 
 o si en aquella casa ouiere muchos sieruos . 
 Pues que assi es tres linages de perssonas 
 o alguna cosa en logar dellas establesçen la prima casa 
 e por tantodezimos 
 que alguna cosa es en logar dellas 
 por que alas uezes contesçe 
 que en cada casanon ha sieruo 
 mas sienpre ay alguna cosa en logar de sieruo . 
 assi commo dize el philosofo en el primero libro delas politicas . 
 Ca assi commo alli dize los omes pobres 
 non pue den auer sienpre sieruos e aministdores 
 que los siruna . 
 Conuiene que ayan algunan cosa en logar de sieruo 
 assi commo es bue̊ o asno o alguna otra ainalia 
 que son sieruos sin entendemiento . 
 Et avn algunos son tan pobres 
 que non solamente pueden auer seruidor razonable 
 mas avn non pueden auer huidor con alma . 
 assi commo bestia anas en logar de tal seruidor ponen alguna cosa 
 que non ha al ma 
 assi commo son los tan pobres 
 que ni pueden auer bueye nin cauallo nin asno 
 para fazer sus obras 
 nin para arar nin para cauar la trraen logar de bueyes e de bestias han açadones 
 o otros tales instramentos 
 para abrir la tr̃ra 
 assi que alos muy pobres 
 para labrar la trarra es menester el açadon pos instrumento 
 e por sieruo la qual cosa alos que non son 
 assi pobres non es menester aquesto 
 para tal ofiçio 
 ca les sirue el bueye o el cauallo o el asno . 
 Pues que assi es la primera casa es establesçida de tres perssonas 
 las quales son uaron e muger e sieruo o alguna cosa en logar de sieruo . 
 Onde el philosofo en el primero libro delas politicas alaba a esiodo 
 que dixo 
 que la casa es estableçida de tres perssonas . 
 Las quales son uaron et muger e bue arador ca puso . 
 y . el buey e en logar de sieruo 
 por que los omes pobres 
 assi commo esse mismo philosofo dio a entender 
 que en logar de sieruo han el buey 
 e . o alguna otra cosa en logar de bueye . 
 Et conuiene a todos los çibdadanos de conosçer 
 e saber las partes 
 de que se conpone la casa 
 ca si las non sopieren 
 non sabran bien gouernar la casa . 
 Empero esto much̃ 
 mas conuiene alos Reyes e alos prinçipes . 
 Ca saber las partes dela casa 
 e saƀ 
 quantos son los linages delas perssonas 
 e quintas son las comuindades 
 que son menester ala casa 
 segunt que dize el philosofo 
 enel primero libro delas politicas 
 non solamente sirue a gouernamiento dela casa 
 mas avn al gouernamiento del regno e dela çibdat 
 por que las partes dela casa son partes dela çibdat 
 e del regno 

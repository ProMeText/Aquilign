["de quei franceis ont li plusur envie . fillol , fait il , ", "or as ta lei cumplie . baptiz\u00e9 es ,", "si as ta lei guerpie . pernez ma fillie belesent a amie ; ", "pur lui te doins vercels e morie , auste e plesence , melan e pavie . sire serras de tute lumbardie . otinel l' ot , vers la terre se plie , les piez li baise , ", "forment s' umilie : sire , fait il , ", "\u00e7o ne refuis jo mie ,", "si la pucele le comant e otrie . dit belisent jo me tienc pur garrie ; de bon mari , ne me deit peser mie . la meie amur n' iert ja vers vus guenchie . dist otinel : ", "quant vus estes m' amie , ", "pur vostre amur frai chevalerie devant atille de m' espee furbie . mort sunt paien ", "quant ai pris baptisterie . dreiz emperere ", "a vus coment m' amie treske vendruns as pleins de lumbardie . les noeces erent es prez de suz hatilie , ", "quant averai mort l' emperur garsie . en sun paleis est li reis muntez , si grant barnage est apres lui al\u00e9 ; li mangier est ja prest e conreez ; cil le mangerent ", "a ki il fu donez .", "apr\u00e9s supers est li vins aportez enz en la chambre u li reis est entrez . dormir s' en vont ,", "si ont les uis fermez desk' al demain ", "que li soleil est levez . li reis se leve , ses baruns at mand\u00e9 ."]
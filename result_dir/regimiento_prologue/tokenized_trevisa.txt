To his special lord icome of kynges blood
and of most holy kyn
Ti Sire Phelyp þe eldest sone
and heire of þe passyng clere man Sire Phelyp
by the grace of God most noble kyng of Frensch men
his deuote frere Gyeles Romayn
of þe ordre of frere heremytes of Seint Austeyn
with recommendacioun hymself
and to al seruyce
Politik sentence
þat is sentens of resonable rule
crieth that nougt alle principatus
þat is to say dignytees
and hye astates
duren ileche long
noþer al gouernans bien imete with euene duryng of tyme
Bot som dureþ
for on zere
and som
for terme of lyf
and som ben idemed perpetual by heritage
and by successioun in children
Þan
for ny
alle kyndeliche thynges witnesseÞ
þat non violent thyng is perpetual
he
þat desireþ to make his principate perpetual in hymself
and in his children
and successours schal study with gret bysynesse
þat is gouer nans be kyndelich
Neuer man is made kyndelich rector
þat is to say gouernour
zif he desireþ to be prince by passioun
þat is by suffryng
oþer by wil
Bot gif he is a kepere of rigt he schal ordeyne to commaunde no thing with oute resoun
and lawe
for as þe philosofer seiþ
as he is kyndelich a seruant
þat is strong of body
and faileþ in wyt
so he
þat is strong of wit
and sleigh of konnyng
and redy of gouernans | is kyndelich a lord
Þer
for youre gloryous nobilte requyred me frendly to compone or make a boke of loore of princes oþer of gouernans of kynges
þat ge myzt knowe
and se
and loke besilich gouernans of a regne by lawe
and resoun
and be excellent
þat is to say hym passyng
in kynde gou ernans
as it semeþ clerelich
þat þis peticion is iaxed by excityng of God
and nougt of man
It semeþ
þat almygty God in whos hemme it is iwrete
Lord of lordes
and Kyng of kynges
” haþ special cure of zoure holy hous
for he inclyneþ
þat is to say aboweþ
zoure chaste
and worthi childhode to folwe þe fores of youre forfadres in þe whiche was gret
and parfite loue of þe fey
And Cristene religioun desireþ to kepe
and saue rigtful rules of þe regne by wit
and lawe
and nougt by silf wille
Þan by this noble requysicioun
that is to say bysechyng
and honest
that I acounte to me precepte
and commandement
and also
for help of good men
and of þe comyn profit
þat is more godelich þan eny synguler profite
I am inclyned
and ibend withoute recusacioun
þat is forsakyng
to voide
an auenture with likynge on þis worke by helpe of God as youre worthi nobelte haþ requyred
þat is bysouzt
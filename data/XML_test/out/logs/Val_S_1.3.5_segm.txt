uando determinamos dela ança orden delas passiones del alma dixiemos 
 que el amor e la malqreçia eran las primeras passiones 
 Et el desseo e la aborrençia eran las segundas passiones . 
 Et en pos estas en el tercero 
 lo guar eran de assentar la esperança e la desesꝑança . 
 Et pues que assi os finca de veer 
 en qual manera los Reyes e los prinçipes se deuen auer cerca la esperança 
 e cerca la desesperança 
 Mas si fuesen bien entendidos los dichos de suso 
 non seria guaue de saber 
 en qual manera los Reyes e los prinçipes se deuen auer ala esperança e ala desesꝑança . 
 Ca dixiemos de suso 
 que conuenia alos Reyes de ser humildosos 
 e de ser mag̃nimos . 
 Et por ende por que la humildat tienpra la esperança 
 ca los humildosos conosçiendo su propre o fallesçemiento 
 non esperan mas de aquello que deuen esparar . 
 Mas la magnanimidat repreeme la desesperança 
 por que los magninimos 
 por grant graueza 
 que sea en la obra non desesperan . 
 Et por ende si los Reyes e los prinçipes fueren humildosos 
 e magranimos esperan las cosas 
 que deuen espar 
 por la magninimidat 
 que ha en ellos 
 e non esperan aquellas cosas que non deuen esparar 
 por la humildat que ha en ellos . 
 Mas nos podemos mostrar en quatro maneras 
 que conuiene alos Reyes e alos prinçipes 
 de se auer conueniblemente cerca la esperança 
 e esparar las cosas 
 que son es paradas 
 e acometer las cosas que son acometidas . 
 Ca si los Reyes non esparasen ninguna cola 
 e non acometiessen ninguna cosa 
 serian de flacos coraçones 
 e non tractarian conueniblemente los negoçios 
 e los fechos del regno . 
 Mas en la esperança 
 assi commo dizen todos 
 comunalmente son quatro cosas de penssar 
 por las quales podemos mostrar que conuiene alos Reyes 
 e alos prinçipes de ser bien esperantes ¶ 
 Lo primero que la espança es de algun bien 
 ca si fuesse de mal non seria esperança mas temor ¶ 
 Lo segundo la esperança es de algun bien abto e guaue . 
 Ca commo quier que el amor e el desseo puedan ser cerca 
 qual si quier bien . 
 Enpero la esperança non ha de ser 
 si non cerca de bien alto 
 e guaue de alcançar . 
 Ca ninguno non es 
 para si non bien alto 
 e guaue de alcançar 
 ¶lo terçero la esperança ha de ser cerca el bien futuro que ha de uenir . 
 Por que de los bienes presentes 
 non es esperanca commo quir 
 que pueda ser dellos gozo e delectaçion 
 ¶Lo quartola esperanca ha de ser cerca el bien 
 que puede ser 
 por que cerca aquellas cosas 
 que non pueden ser ninguno non ha esperança 
 mas ha des̃esperança . 
 ¶ 
 Et estas quatro cosas conuiene saber El bien . 
 Et el bien alto e guaue Et el futuro que ha de ser . 
 Et el posibile que puede ser prinçipalmente deue part 
 e nesçera los Reyes e alos prinçipes . 
 Ca conmolos Rayes sean fazedores e conponedores delas leyes . 
 Ca segunt el philosofo propriamente pertenesçe alos Reyes 
 e alos prinçipes de poner las leyes . 
 Et parte nesçe a ellos de es par algun bien . 
 Otrosi por que la prinçipal entençion del fazedor delas leyes e del rey 
 assi commo mostramos de suso deue ser el bien diuinal e comunal 
 por que tales bienes son bienes mas sobrepiunates e mas altos que los otros 
 Por ende non solamente parte nesçe alos Reyes 
 e alos prinçipes de entender en el bien 
 Mas avn les conuiene de entender en bien alto e grande e guaue de fazer De mas desto 
 quanto mayor es la comunidat 
 tantomas cosas le pueden auenir e contesçer . 
 Por ende ha menester de seer de mayor prouidençia 
 e de mas sano consseio 
 Et pues 
 que assi es commo la prouidençia 
 e el consseio non sean sinon de las cosas 
 que han de venir . 
 Et non delas passadas 
 nin delas presentes . 
 Ca ninguno non toma conseio delas cosas 
 que non pueden ser 
 assi commo dize el philosofo en el tercero libro delas ethicas 
 e las cosas passadas non se pueden mudar 
 assi commo dize el philosofo en el septimo libro delas ethicas 
 Por ende non caen so conseio ninguno 
 nin avn ca en so prouidençia ¶ 
 Et pues que assi es conuiene alos Reyes 
 e alos prinçipes de penssar los bienes 
 non solamente en quanto son altos e grandes 
 mas avn les conuiene de los penssar 
 en quanto son bienes que han de venir 
 Et avn les conuiene de penssar tales bienes 
 en quanto pueden ser . 
 Ca los pobres 
 e los quanon son poderosos 
 e aquellos que non son nobles 
 si non son magnanimos e de grant coraçon 
 e si se tiran de algunos bienes altos e grandes meresçen perdon por que el poderio ciuil 
 e las riquezas e la nobleza non les siruen aellos 
 por que puedan alcançar tales bienes . 
 Mas los Reyes e los prinçipes alos quales sirue la nobleza de linage 
 e el poderio çiuil e abondança de riquezas non se pueden escusar 
 que non sean de flacos coraçones 
 si non creyeren 
 que ellos pueden alcançar tan grandes bienes 
 e tan dignos de grand honrra . 
 Por la qual cosa commo los Reyes 
 e los prinçipes 
 de una entender alos bienes altos e grandes 
 e de una proueer los biens 
 que han de venir e los bienes 
 que pueden acahesçer a su regno . 
 Por ende conuiene a ellos de serbine esparautes 
 por la magnanimidat 
 que han en ssi 
 e por que han todas aquellas cosas queꝑ tenesçen ala espança conuenible ¶ visto conmolos Reyes 
 e los prinçipes se deuen bien auer en esparar 
 las cosas 
 que son de esparfinca de veer 
 en qual manera se deuen bien auer 
 e non esparar las cosas 
 que non deuen esparar 
 Ca conuiene alos Reyes de cuydar 
 e escodinar con grand diligençia 
 que cosa es aquello que deuen esparar 
 e que cosa es aquello que deuen acome ter . Ca assi commo 
 por la magranimidat deuen ser apareiados 
 para acometer las cosas altas e guaues 
 e esparar las cosas 
 que son de esparar . 
 assi por la humildat deuen ser tenprados 
 por que non acometan ninguna cosa . 
 mayor de quanto demanda la su fuerça 
 e que non es ꝑen las cosas 
 que non deuen esparar . 
 Mas nos podemos prouar e mostrar 
 por dos maneras 
 que non conuiene alos Reyes e alos prinçipes 
 de acometer ninguna cosa 
 mas que la fuerca suya 
 nin la su uirtud demanda . 
 Otrossi non deuen esparaquellas cosas 
 que non deuen esparar ¶ La primera razon se toma de parte del ofiçio de los 
 Reyeᷤ¶ la segunda de parte dela gente del pueblo quales acomnedado . 
 Por que es parmas 
 que deue omne esparar 
 e acometer alguna obra 
 mas que la su fuerca demanda paresçe 
 que esto uiene mas de mengua de sabiduria 
 o que uiene 
 por razon de alguna passion destenpda . 
 Onde el philosofo dize enel decimo libro delas ethicas 
 que los mançebos sienpre son de buean esperança 
 por que de cada vn negoçio . 
 o de cada vna obra 
 avn que sea 
 mas que la su fuerca demanda sienpre los mançebos han buean esperança . 
 Et esto contesçe 
 por que non han praeua nin sabidia delas cosas 
 por que los que non son prouados enlos fechͣs 
 non pueden saber las cosas altas e grandes abiertamente 
 por que non sopieron la guaueza 
 nin la alteza delas obras 
 Et esto mismo contesçe avn por la descenpranca de alguna passion . 
 Ca por que abonda en ellos 
 mucho la calentura natural 
 vienen ayna atentar algunas cosas 
 que non pueden acabar 
 nin alcançar ¶ 
 En elsa misma manera avn podemos dezir 
 que los beddos mas esperan 
 que deuen esparar 
 por que quando son escalentados por el vino 
 e por la bendez pierden el vso dela razon e del entendimiento 
 e tientan algunas cosas 
 que non pueden acabar ¶ 
 Et pues que assi es conmo el ofiçio de los Reyes demande omne sabio 
 e non passionado por passion destenprada . 
 Conuiene alos Reyes 
 e alos prin çipes 
 de non acometer ninguna cosa 
 mas que la su fuerça demanda . 
 Otrossi les conuiene de non esparar alguas cosas 
 que non son de esparar ¶ 
 Lo segundo esto les conuiene alos Reyes 
 e alos prinçipes de parte del pueblo 
 que es aellos a comnedado 
 por que enlas mas cosas se pone a periglo 
 aquel que acomete alguna cosa alta e mayor 
 que la su fuerça demanda¶ 
 Et por ende si cosa desconuenible es poner toda la gente 
 e todo el regno a peligros deuen los Reyes 
 e los prinçipes con grand diligençia 
 e con conseio grande e prolongado cuydar 
 qual cosa de una acometer 
 por que non acometan cosa mas alta 
 de quanto demanda la su fuerça 
 e porque non es ꝑen alguna cosa 
 que non deuen esparar . 

["Et estes vous fet il lsarsal sarrazins", "Nenil voir fait il ie sui crestiens", "et croi le pere", "& le fil", "& le saint esperit", "& que il nest", "que vns seuls diex", "et cil puet toutes choses faire uenir", "Ne nuls nest", "si pechierres", "sil se veult racorder a lui", "quil ne le face uenir al desus de tous Sses anemis", "Ne a la poissance de lui ne se puet nus prendre", "Ieaszal Nertes fait mathagrans iou voi bien quil est plus poissans", "que iou ne", "qui U doie", "Et sil faisoit", "tant que mes freres fust resuscites", "& quil parlast a moi", "iamais ne creroie en autre dieu quen lui", "Et quant ioseph oi chou", "que mathagrans disoit", "Il sagenoille maintenant", "& dist", "biau sire diex", "qui estoras le monde", "et qui feis la lune", "et le soleil", "et lez", "iiij", "elemens", "& daignastes naistre de la virgene marie", "et fustes pendus en la crois", "& te laissas batre", "& ferir", "et loier a lestache", "& uolsis: goster mort en la sainte vraie crois pour ton puele rachater de la mort denfer", "Si vraiement com tu resuscitas au tierc ior de mort", "si vraiement com ce fu voirs ensi faces tu miracles de cest mort", "vraiement", "& apertement", "deuant tous cheuls", "qui chi sont", "ors se drece ioseph en estant", "& apres ne demora gaires", "que li mors se Lreleua de terre", "Et quant ioseph uit le mort resuscite", "si plora de bon cuer", "& en merchia dieu moult doucement", "puis dist a chiaus", "qui deuant lui estoient", "Segnor or poes vous bien sauoir", "que cils diex", "dont ie vous di est li plus poissans de tous lez autres", "A cel mot se laisserent tout cheoir as pies ioseph", "et dirent a hautes vois Sire nous sommes a vous del tout", "et se nous auons par mesconnissance folie faite", "nous sommes prest de lamenderEnseignies nous", "quel loy nous deuons tenir", "Et ensi furent cil del castel conuerti", "Et quant li senescaus", "qui lauoit feru parmi la quisse vit", "que tuit receuoient baptesme", "si reconnut oiant tous comment il auoit feru ioseph", "& comment sespee auoit este brisiie", "Et iou quit fait il", "que vous troueres lautre moitie en sa quisse", "ors fist mathagrans garder en la quisse ioseph", "si troua on la piece de Llespee", "Et quant il uirent chou", "si en furent esbahi", "Et lors dist mathagrans", "sire comment porres vous garir", "bien fet il se dieu plaist", "mais vous seres aincois garis de la plaie", "que vous aues en la teste", "Lors fist erranment aporter la piece de lespee ou li posilns", "& li heus estoit", "si fist le signe de la vraie crois sor la plaie", "et elle fu tantost garie", "puis traist hors de sa quisse le piece de lespee", "mais moult sesmerueillent tout cil quil le virent", "quar au retraire nen virent il issir goute de sanc", "Et lespee estoit", "si clere", "& si blance kil sambloit bien kelle neust onkes entre en char", "si sesmierueille tous li pules", "Et quant ioseph tint lez", "ij", "pieces de lespee", "si dist", "Espee ne seras resoldee deuant chou", "que li mieldres cheualiers del monde te tenra entre sez mains", "& chiert cil", "qui lez hautes auentures del saint graal metera a\u0300 fin", "Mais si tost comme il te tenra reioindront lez", "ij", "pieces ensamble", "Et celle partie ki en ma", "car entra ne sera iamais ueue ke li sans nen isse deuant ke cil le tiengne", "Ensi iuga ioseph de lespee Adont furent baptisie", "& crestienne tout li sarrazin del castel:", "si uesqui argon", "viii", "iorz;", "& quant ioseph se parti dou chastel", "si retindrent laienz lespee", "& la garderent en grant chierte", "tant que ge la conquis com a grant paine", "& bien sachoiz", "que gi oi moult grant trauail einz", "que ge le leusse par deuers moi", "Et puis", "que iou loi conquise ne fu elle traite fors ore", "si la port toz iorz ouec moi", "por ce", "que ge cuidoie par aucune auenture trouer celui", "qui la reioinsist", "& meesmement de uos auoie ge grant espoir", "que uos la reioinsissiez", "quar il nest encore de nus cheualer", "si grant parole comme de uos", "& quant uos y auez falli ge ne sai", "qui i puist recourer ore aues oi porcoi elle saine", "Et ce porcoi ie magenoillais", "cest pour chou quele est sainte", "Et porcoi fet hector le baisastes vous", "por ce fet il", "que le iour", "que iou le baise ne receuerai iou la mortel plaie", "Or me dites fait mesires Gauuain", "Comment vous aues non", "Certes fait il iai non helysezler", "?", "li fils au riche roy pescheor", "qui tient le saint Graal en sa maison", "Et que ales vous querant fait mesires Gauuain", "Certes fait helysezler ie vous aloie querant pour ceste espee reioindre", "Or vous dirai fet mesires Gauuain", "que vous feres", "Il est uoirs", "que nous sommes esmeu en la queste del mellor cheualier del monde", "dont nous ne sauons sil est mors ou non", "Si vous loeroie en droit consel In", "que vous lvous en uenissiez aueques moi", "tant que nous leussons troue", "& se nous le trouons fait il", "sachies quil achieuera la besoigne", "se mortel proece y puet auoir mestier", "Qui est cil fait helysez ler", "qui est de", "si haute proece", "Enon dieu fait mesires Gauuain cest mesire lancelot del lac", "Par foy fait helysezler en la uostre queste ne me metrai iou ia", "quar iou nen ai mie le congie", "mais se vous le troues en aucun lieu", "si li poes dire", "que sil veult ceste espee reioindre quil viengne en la maison au riche roy pescshleor", "quar illueques me porra il trouer", "& ueoir", "Et lors lez commande a dieu", "si sen uait entre lui", "& la damoisele", "quis monseignor Gauuain amena illuec", "& sen vont chies le riche roy pescshleor", "Et mesires Gauuain se depart de sez compaignons", "Mais atant se taist ore li contes daus tous", "et parole dagloual tout premierement Chou dist li contes", "que quant agloual se fu partis de ses compaignons quil erra toute ior sans auenture trouuer", "qui a conter face", "La Anuit uint a la meson dun hermite", "ou il herberga la nuit", "Et lendemain se leua bien matin", "et erra", "iiij", "iors parmi la forest de lonc", "& de le Au quint ior entra en", "j", "sentier estroit", "Et lors encontra", "j", "j", "destrier arme de toutes armes", "& sez escus estoit amont", "& aual tous depechies", "Et li sans li degoute de sa teste", "Et quant il fu pres dagloual", "si li dist", "ha : gentieus cheualiers aies merci de moi", "et ne me laissies ocirre deuant uous", "Sire fait agloual iou ni voi encore nullui", "qui mal vous face", "ne", "qui le vous uoelle faire", "Biau sire fait il vous le verrois par tamps Car apres moi uient vns cheualiers", "?", "qui me ueult ocirre", "por noient", "Et si ma il ia", "si naure comme vous poes ueoir", "Or ne vous esmaies mie sire fet agloual", "mais laissiez le uenir tot seurement", "j", "cheualier arme de toutes armes", "Et Et", "quant il vint pres", "si dist a agloual li cheualiers", "qui naures estoit", "Sire Vees uenir le cheualier", "qui ocirre me veult", "Et agloual point maintenant vers lui", "Et cil li torne la teste de son cheual", "si sentrefierent", "si durement", "que li escu ni ont duree", "Li cheualiers brise sa lance", "& agloual le fiert", "si durement", "que li escus ni ot duree", "Ains le porte lui", "et le cheual a terre tout en", "j", "mont", "Mais cil", "qui moult ert preus", "se releua erranment", "& trait lespee", "& giete lescu sor sa teste", "& fait bien samblant de lui desfendre", "& agloual le fiert", "si del pis del cheual quil le fait voler a terre Lors descent a terre", "quar plus ne le voloit touchier a cheual"]
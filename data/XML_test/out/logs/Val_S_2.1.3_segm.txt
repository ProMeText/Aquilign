or que non trabaiemos en vano fablando dela casa 
 conuiene de saber 
 que la casa algunas uezes puede ser dicha costruymiento fech̃o de paredes e de techo e de paredesçimientos 
 o en otra manera puede ser dichͣ la conpanna 
 que mora en aquella casa . 
 Ca bien commo la çibdat algunas uezes nonbralos muros 
 e la cerca dela çibdat 
 e algunas uezes la gente 
 que mora en ella . 
 ¶ Bien assi es dela casa 
 ca dezimos algunas vezes 
 que alguna çibdat fizo esto o aquello 
 non por que lo fiziessen los muros o las casas 
 mas por que lo fizieron los que moran en la çibdat . 
 Bien assi alguons suelen dezir 
 que las sus casas fizieron esto o aquello 
 non por que las piedras fizieron esto 
 mas por que los sus padres o los sus fujos lo fizieron . 
 Por la qual razon 
 assi commo ayuntamiento de çibdadanos es nonbrada çibdat . 
 assi conpania e ayuntamiento de perssonas 
 que moran en vna casa puede ser llamada casa . 
 Et pues que assi es la casa 
 de que prinçipalmente deuemos fablar en esta sçiençia moral 
 e de costunbres non es el hedifiçio 
 nin el costruymiento de paredes mas es ayuntamiento de perssonas dela casa . 
 Et por ende pertenesçe al ph̃smoral 
 assi commo alinconicos nico 
 que quiere dezir ordenador de casa de deter minar de los heditiçios delas calas 
 por que ael parte nesçe generalmente demostrar 
 por figera e por exienplo 
 que conuiene alos omes de auer conueibles moradas 
 segunt el su poder e la su riqueza . 
 Enpero non pertenesçea el de tractar delan casa prinçipalmente 
 segunt que la casa nonbra hedifiçio fecho de paredes . 
 mas deue tractar dela casa 
 que es fecha de paredes 
 en quanto ha orden 
 ala ca la que es comuidat delas perssonas assy commo parte nesçe al politico 
 que quiere dezir ordenador de çibdat 
 de tractar de la orden delas casas 
 e dela costruyçion de los varrios 
 e dela fechura dela çibdat 
 en quanto estas cosas son ordenadas ala comunidat 
 e ala polliçia e ordenamiento de los çibdadanos . 
 Et pues que assi es nos entendemos de determinar dela casa 
 que es comunidat delas perssonas dela casa 
 en qual manera ella es la comunidat primera . 
 Et por ende deuemos notar 
 que lo que dizen los omes primero 
 que se puede departir en muchas maneras . 
 Ca puede ser primero en obra et puede ser primero en entençion 
 e es primero en carrera de generacion 
 e primero en tienpo 
 e primero en carrera de perfectiuo e de conplimiento . 
 Ca veemos que aquellas colas 
 que son ordenadas a alguna fin 
 son primero en la obra 
 e enla execuçion que aquella fin . 
 Mas la fin es primero 
 segunt la entençion del fazedor . 
 Ca el fazedor primero 
 e prinçipalmente entie de la fin dela casa 
 assi commo el carpento el arca 
 que faz de los maderos 
 ¶as por que non puede alcançar la fin 
 sin aquellas cosas 
 que son ordenadas ala fin la manera dela execuçion 
 e dela obra es contraria ala entençion 
 e ala uoluntad del fazedor . 
 Ca nos entendemos 
 e queremos aquellas cosas 
 que son ordenadas ala fin entendiendo 
 e quariendo la fin . 
 Assi que la fin es primero quarida e entendida . 
 Mas en obrando 
 e en execuçion dela obra es la manera contraria 
 Ca por la obra alcançamos la fin obrando 
 aquellas cosas que son ordenadas ala fin 
 assi que aquellas cosas que son ordenadas ala fin 
 ma guer que le an postrimeras en la uoluntad e enla entençion . 
 Enpero son primeras en la execuçion e en la obra 
 por que si la fin fuesse primeramente alguna cosa obrada 
 quando ouiessemos ganada la finçessarie la obra 
 e nunca obrariemos nada de aquellas cosas 
 que son ordenadas ala fin . 
 Et pues que assi es vna manera de departir la cosa primera 
 es 
 que alguna cosa es dicha primera en uoluntad e en entençion . 
 Et alguna cosa es dicha primera en obra e en execucion 
 mas otra manera puede se de departir la cosa 
 que es dicha primera . 
 Ca alguna cosa es dicha primera 
 en manera de generaçion e de tp̃o . 
 Et otra cosa es dicha primera en manera de perfection e de conplimiento 
 assi commo el omne es dicho primeramente 
 moço que varon por generaçion e por tienpo . 
 Ca aquel que es engendrado primeramente 
 por tp̃o es fecho moço primero que sea fecho varon . 
 Enpero el varon es primero 
 que el moço 
 por perfection e por conplimiento . 
 por que el vso dela razon 
 e del entendimiento 
 e las otras cosas 
 que son menes prepara conplimiento del omne 
 mas acabadamente 
 e mas conplidamente son falladas en el uaron 
 que en el moço . 
 Et pues que assi es departidas las cosas primeras en esta manera de ligero puede paresçer 
 en qual manera la comunidat dela casa se ha ala comunindat dela çibdat 
 e alas otras comunidades . 
 Ca en la obra dela execucion la casa es primero que el uarrio 
 e que la çibdat 
 e que el regno . 
 Mas en la uoluntad 
 e en la entençion laso trisco munindades son primero que la comunidat dela 
 casa¶Otrossi la comunidat dela casa es primero 
 que las otras comunidades 
 en manera de generaçion e de tienpo 
 mas las otras comunindades son primero que la comunidat delan casa 
 en manera de perfectiuo ot de conplimiento 
 por que paresçe que la comunidat dela casa se ha en dos maneras alas otras comunidades . 
 ¶ La primera es 
 por que esta comunidat en conparaçion delas otras es mas menguada 
 e las otras son mas conplidas que ella 
 por que todas las otras comunidades ençierran 
 en ssi la comunidat dela casa 
 e ennaden alguna cosa sobre ella . 
 Et por ende todas las otras comunidades son mas conplidas que ella . 
 Et pueᷤ que assi es la comuidat dela casa se ha alas otras comuidades 
 assi commo cosa menguada a cosa acabada 
 o assi commo la parte al su todo ¶ 
 Otrossi la comunidat dela casa se ha alas otras comunidades 
 assi commo las çosas 
 que son ordenadas ala fin se han ala su fin . 
 Ca la casa es ordenada alvarrio e ala çibdat e al regno 
 assi commo assufi 
 Ca la casa es para fazer eluarrio 
 e el varrio 
 para fazer la çibdat 
 e la çibdat 
 para fazer el regno . 
 Et pues que 
 assi es la comunidat del uarrio 
 es fin dela comunidat dela casa 
 e la comunidat dela çibdat es fin dela comunidat del uarrio . 
 Mas la comunidat del regno es fin de todas las otras comuindades sobredichas . 
 Por la qual cosa conmola cosa non acabada sea primero que la acabada por generacion e por tienpo 
 e la cosa acabada sea primero 
 quela cosa non acabada 
 en manera de perfectiuo e de conplimiento . 
 Bien dicho es 
 que la comuidat dela casa es primero por generaçion 
 e por tienpo que las otras . 
 Enpero es postrima por perfeccion e por conplimiento . 
 Onde el philosofo en el primero libro delas politicas 
 conparando la çibdat aluarrio 
 e ala casa dize 
 quela comunidat dela çibdat es la primera . 
 Et esto non se deue entender 
 que es primera por generaçion 
 e por tienpo commo el mismo diga 
 que la çibdat se faze de muchos uarrios 
 assi comm̃el uarrio se faze de muchas casas . 
 Et por ende deue se entender 
 que la çibdat es primero 
 por manera de perfecçion e de cunplimiento . 
 Otrossi commo la comunidat dela casa non solamente se aya alas otras comuindades 
 assi commo cosa non acabada a cosa acabada . 
 Mas ahun commo lo que es ordenado ala fin 
 se ha ala su fin la casa 
 en conparaçion delas otras comuindades 
 non solamente es primera por tienpo e postrimera por perfetçion 
 assi commo cosa non acabada se ha a cosa acabada . 
 Mas ahun es primera en la obra 
 e postramera en la entençion . 
 Ca lo que es ordenado ala fin 
 en esta manera se ha a su fin 
 Por ende non solamente pertenesçe al prinçipe o al fazedor delas leyes 
 mas ahun a cada vno de los çibdadanos 
 enparar mientes primero 
 abalbien dela çibdat e del regno 
 que al bien dela su casa proprea 
 assi commo se demostrara 
 mas conplidamente en el terçero libro 
 Visto en qual manera la comunidat dela casa es primero en alguna manera que las otras comuni dades de ligero puede paresçer 
 en alguna manera esta comunidat dela cała es natural 
 Ca commo la natura non presupone 
 nin antepone arte 
 mas el arte presunpone 
 ante pone la natura . 
 Qual si quier cosa 
 que dela cosa naturales presunpuesta e antepuesta non puede ser propreamente cosa artifiçial 
 mas conuiene que aquello en quanto es tal sea cosa natural 
 Por la qual cosa si el omne es naturalmente ai al comiuncable 
 e aconpanable 
 commo todas las comunidades presupongan 
 e ante pongan la comunidat dela casa 
 conuiene quala comunidat dela casa o la casa sea cosa natural . 
 Et por ende conuiene alos Reyes 
 e alos prinçipes 
 de saber gouernar las cosas dela casa 
 e gouernar la conpanna dela casa 
 non solamente en quanto deuen ser uarones aconpannables 
 e bien acostunbrados . 
 Ca en esta manera saber gouernar la casa 
 par tenesçe a todos los çibradadanos . 
 Mas espeçialmente esto parte nesçe a los Reyes e alos prinçipes . 
 Ca assy commo el regno e la çibdat ante ponen la comunidat dela casa 
 assi el gouernamiento del regno 
 e dela çibdat ante ponen el gouernamiento dela casa 
 Et ela conosçimiento del gouernamento dela casa ¶ Por que nunca ninguno puede ser buen gouernador del regno o dela çibdat 
 si non sopiere bien gouernar 
 assi e ala su conpana . 
 Por la qual cosasi espeçialmente pertenesçe alos Reyes 
 e alos prinçipes de gouernar el regno 
 e la çibdat espeçialmente pertenesçe a ellos 
 que sepan gouernar su casa proprea 
 e que conoscan que cosa 
 e qual es la comunidat dela casa 
 ca es comunidat en alguna manera natural 
 Et en algunan manera esta comunidat se ha al regno 
 e ala çibdat 
 assi commo es declarado en este presente capitulo . 
 Ca por esta aur̃a muy grant manera para saber et buscar el gouernamiento dela çibdat e del regno . 
 Enpero deuedes saber con grant acuçia 
 que commo quier que en alguna manera espeçial 
 e alta part enesça alos Reyes 
 e alos prinçipes de entender 
 e cuydar çerca 
 el bien del regno 
 e del prinçipado empero pertenesçe entender este bien 
 a qual si quier çibdadano 
 e aqual si quier morador a çibdat 
 por que el bien del regno 
 es bien de todos los çibdadanos 
 e de todos aquellos 
 que son en el regno . 
 Et pues que assi es lo vno 
 por que cada vno deue estudiar de ser digno para gouernar e para enssennorear . 
 Lo otro avn por que parte nesçe a cada vn çibdadano 
 de entenderal bien del regno . 
 Por ende pertenesçe a cada vn çibdadano saber gouernar su casa 
 non solamente en quanto este gouernamiento es bien propreo suyo 
 mas avn en quanto tal gouernamiento es ordenado a bien comun 
 assi cenmo al bien del regno e dela çibdat 

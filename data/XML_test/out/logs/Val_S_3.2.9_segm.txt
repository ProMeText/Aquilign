asnos podemos contar dies cosas 
 que deue obrar el uerdadero rey 
 Et estas diez cosas el tirano se enfinze delas fazer 
 e non las faze 
 Et conmo quier que aquellas diez cosas en alguna manera general mente sean contenidas en las cosas sobredichos . 
 Enpero por que muchͣs uegadas en la sçiençia moral . 
 los sermones generales poco proprouechan . 
 por ende sera bien de contar estas diez cosas cada vna 
 por si¶ 
 Et la primera 
 que parte nesçe de fazer aludadero Reyes 
 que mucha ya cuydado de procurar e acresçentar los bienes comunes 
 e estudie 
 que las rentas del regno se pongan enł bien comun 
 e en el bien del regno 
 Mas los tirannos fingen se de fazer estas cosas . 
 Enpero non las fazen . 
 Mas commo dize el pho parten las amalas mugers et alos lisongeros 
 e alas otras perssonas sin prouech . 
 Lo segundo parte nesçe a derecho gouernador de regño 
 non solamente de ordenar las rentas del regno 
 e las donaçiones 
 en el bien comun 
 e en el bien del regno . 
 Mas avn parte nesçel much mas de guardar e mantener los bienes comunes et los derechs del regno . 
 Et maguera que los tiranos se enfingan de fazer estas cosas 
 enpero non las fazen . 
 ante non guardan los bienes de los otros 
 nin los derechos del regno . 
 ¶ Lo terçeto conuiene al Rey et al prinçipe 
 de non mostrarsse muy espantable nin muy cruel . 
 nin le conuiene otrosi de se fazer muy familiar alos omnes 
 Mas deue paresçer perssona pesada 
 e de muy grant reuerençia . 
 la qual cosa non se pue de fazer conueniblemente sin uirtud . 
 Et por ende el uerdadero Rey deue ser uirtuoso 
 Mas el tirano non es tal 
 mas quiere pare sçertal . lo quarto parte nesçe a uerdadero Rey 
 non despreciar a ninguon de los subditos 
 nin fazer tuerto a ninguno 
 nin en las fij̉as nin en las mugers 
 nin enla perssona nin en ningundelas otras cosas . 
 Et si contesçiesse 
 que alguno en el regno feziesse algun mal deuel castigar 
 e dar pena 
 non en razon de uaraia 
 nin por segnir su appetito 
 nin por conplir su uoluntad . 
 Mas deu el castigar 
 por el bien conun 
 e por conplir iustiçia . 
 mas esto non fazen los tiranos . 
 Mas por que ellos non entienden 
 si non su bien 
 e por auer algo e por conplir sus delecta connes . 
 por ende fazen muchs tuertosa los çibdadanos tan bien en las mugers 
 commo enlas fijas 
 e roban les los sus bienes 
 ¶Lo quinto conuiene alos Reyes 
 e alos prinçipes 
 non solamente de auer buenos familiares 
 e de amar los nobles 
 e los ricos omes 
 e todos los otros omes . 
 por los quales se puede guardar el buen estado del regno . 
 Mas avn assi commo dize el philosofo 
 en el terçero libro delas politicas 
 deue enduziras Ꝯmugres propraas 
 por que sean familiares e bien querençiosas alas mugers de los sobredichos omes buenos del regno 
 por que las muger smuch inclinan a sus maridos a sus uoluntades propreas 
 por que cada vno muches inclinado a non quere rresçebirtsteza en sus propias delecta connes 
 por la qual cosa 
 si las mugers de los nobles 
 e de los otros 
 por los quales se deue guardar el buen estado vieren 
 que son menospreçiadas dela muger del prinçipe o del Rey enduzirian a sus maridos 
 contra los Reyes e contra los prinçipes 
 e farian e mouerian discordias en el regno e enl prinçipado Et pues 
 que assi es . 
 assi se deue auer buen Rey e buen gouernador deregas e de çibdat 
 Mas el tirano non se ha assi 
 mas con sobrauia de coraçon menospreçia alos otros . 
 Por la qual cosa 
 nin ellos nin sus mugers non son graçiosos 
 nin bien quaridos de los otros . 
 Et por ende aquellas cosas 
 que ha el uerdadero rey essas mismas muestra 
 que ha el tirano 
 e non las hauer dada mente . 
 Lo seeto conuiene audadero Rey de ser muy mesura 
 do tanbien en las uiandas 
 commo en las otras cosas 
 que parte nesçen alas lux̉ias 
 por que non sean menospreçiados de sus subditos . 
 ca assi conmo dize el pho en el quinto libro delas politicas 
 nunca es menospreçiado el mesurado . 
 mas el desmesurado e el enbnago . 
 Mas los tiranos esto non fazen 
 ca commo ellos non entienden 
 si non el su bien propo 
 assi commo auer dineros o auer delecta connes . 
 Et por que es muy grant delectaçion sensible enlas uiandas e enlas luyias . 
 los tiranos sin fre no vsan delas delecta connes 
 e de tomar lo ageno 
 ante lo que es peor 
 assi commo dize el philosofo en el quinto libro delas politicas . 
 muchos de los tiranos non solamente non son tenpdos mas quieren paresçertenprados 
 ca cuydan 
 que los omes los ternan 
 por bien andantes 
 si los uieren estar de cada dia 
 en grandes comeres 
 e en grandes beueres e en grandes conuides . 
 Enpero non se deuen assi auer . 
 Ca puesto que ellos non sean tenprados 
 por qua non sean menospreçiados de los pueblos 
 non deuen mostrar su destenpramiento alos otros . 
 Ca sienpte es de alabar la mesura e la tenprança . 
 Et es de deuostar la glotonia e la destenprança e la auariçia¶ 
 Lo septimo conuiene al uerdadero Rey de conponer 
 e guarnesçer las çibdades e los castiellos 
 que son en el su regno 
 assi que parezca mas ser procurador del bien comun 
 que tirano 
 que quiere sienpre supro . 
 Lo octauo conuiene al uerdadero . 
 Rey assi commo dize el philosofo de honrrar alos sabios 
 e alos bue nos 
 e tan bien alos suyos commo alos estrannos . 
 assi que tengan los sabios 
 que non serien tan honrradosente los sus çibdadanos propreos 
 si entre ellos estudiessen . 
 la qual cosa non fazen los tiranos 
 ca non honrran los sabios nin los buenos 
 assi commo parezçra adelante 
 mas matan los 
 e destierran los ¶ Loye conuiene al Rey uerdadero de non enssanchar su regno 
 por tomar lo ageno por fuerça e sin iustiçia . 
 Ca assi commo dize el philosofo 
 en el tercero libro delas politicas 
 mas durable es regnar sobre pocos 
 que sobre muchos . 
 la qual cosa es muy uerdadera mayor mente 
 si tal muchedunbre de poderio çiuil fuere ganada 
 tomando sennorio ageno 
 e por fuerça e sin iustiçia . 
 Ca cuenta el philosofo en el quanto libro delas politicas 
 que commo vn Rey dexasse vna parte de su regno . 
 por que por auentura non la tenie commo deuie sue denostado de su muger diziendo 
 que grand uerguença le era 
 que dexaua menor regno a sus fijos 
 que resçibiera de su padre . 
 Et el Rey respondiol 
 que si les dexaua menor regno 
 en quantidat enpero dexauales mayor regno 
 e mas duradero 
 por tienpo la qual cosa non fazen los tiranos . 
 Et maguer sienpre enfingan 
 que fazen las cosas derechamente enpero 
 en muchas cosas 
 enssancha su regno sin derecho 
 e toman las hedades de los otros sin razon 
 ¶Lo de zeno 
 e lo postrimero conuiene alos uerdaderos 
 Reyes de se auer bien çerca las cosa de dios . 
 Ca el pueblo segunt que dize el philosofo es del todo subiecto al Rey 
 quando vor 
 que es honrrador de dios 
 e que ha a dios por amigo 
 ca sienpre cuyda que tal Rey faze todas las cosas con iustiçia 
 e non faze ninguna cosa contuerto . 
 Enpero nos podemos traher otra razon meiora esto diziendo 
 que si el Rey ha a dios por amigo . 
 la prouidençia de dios aqui todas las cosas son manifiestas 
 e el su poderio aqui non puede ser ninguna cosa contraria legnia 
 assi conmo cunple a su salut . 
 Et fazel ser sienpre bien auentraado en todos sus fechos Et por ende 
 por la sanidat del Rey dios muchas uezes faze muchs bienes 
 a aquellos que son en el su regno . 
 Et esto dezimos a postremas de todo notablemente 
 que conuiene ala Real maiestad 
 de se auer bien çerca aquellas cosas 
 que son de dios 
 ca este deue ser fin 
 e cunplimiento de todas las cosas . 
 Ca a esto son ordenadas todas las cosas . 
 Mas el tirano non es tal . 
 mas enfinnes e por auentura de paresçer tal . 

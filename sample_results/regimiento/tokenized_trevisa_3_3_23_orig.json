["Chapter XXIII In \u00feis laste chapitre we wol trete som what of bataille of schippes", "but it nede\u00fe not to abyde longe \u00feere aboute", "for manye kynges \u00feat ben iseid of o\u00feere manere batailles mowe helpe in batailles in schippes", "And touchynge \u00feat manere of figtynge", "first it is to wetynge how a schip scholde be maad", "For gif a schip is euel imaad", "it is sone ilost by a litel asaillyng of enemyes", "Panne as Vigesius seith", "it is to wetyng \u00feat treen", "and tymber of \u00fee whiche a schip scholde be maad scholde not be ifeld in eche tyme of \u00fee gere", "For in March", "and in Auerel whan moche hemour is in treen", "it is not good to feile treen of \u00fee whiche a schip scholde be maad", "But in Iule", "and in Agust o\u00feer in som o\u00feer tyme whanne \u00fee humour in treen is fordryed", "it is good to feile treen of \u00fee whiche a schip scholde be maad", "Also a schip scholde not be made of treen anoon as \u00feei ben ifeld", "but first treen scholde be isawed", "and imaad bordes \u00feerof", "and abyde a certeyne tyme \u00feat \u00feei mowe drye", "and clynge", "For gif a schip is imaad of grene tymber", "whanne \u00fee kynde humour passe\u00fe", "and faille\u00fe", "\u00fee tymber schryn\u00feek", "and ma\u00fee\u00fe in \u00fee schip chynes", "and cliftes", "and no kyng mowe be more perilous \u00fean \u00feat", "And it is hard to ta\u00fee hede at ones to batailles of schippes", "and to putte hemself to peril lest \u00fee schippe be bro\u00fee o\u00feer sonk", "For it is iknowe how schip tymber schulde be feld", "and be let abyde", "for to dryge", "and clynge", "for to ma\u00fee wel a schip \u00feerof", "it is to wetynge how in a schip so imaad a bataille scholde be geue", "And touchynge som doynge a bataille of schippes ha\u00fe som manere doynge liehe to manere doynge of bataille of \u00fee feld", "For as in bataille of \u00fee feld it nede\u00fe \u00feat figtynge men be wel iarmed", "and cunne wel defende hemself fro stro\u00fees", "and geuen enemyes sore stro\u00fees", "and woundes", "and so \u00feis nede\u00fe in bataille of \u00fee see", "And", "also in suche figtynge it nedede \u00feat men be betere iarmed \u00fean in figtynge in londe", "Panne", "for men \u00feat figten in \u00fee see stonde\u00fe as it were ipigt", "and meuen but a lite \u00feei mowe \u00fee better bere heuy armer", "wherfore here \u00e4rmere scholde be \u00fee more heuy", "But as it longe\u00fe to \u00feis doynge", "we may re\u00feene ten by \u00fee whiche see figtynge men scholde assaylle here enemyes", "\u00fee firste is fuyre \u00feat is icleped incendiarius", "For it scholde haue wik hem manye vesselles ful of pich", "of brymston", "of roseyn", "of oyle", "and aile \u00fees scholde be wrapped wik herdene", "And \u00feese vesselles so ful scholde be isette afuyre", "and i\u00ferowe in to \u00fee schippe of enemyes", "And \u00fee vessel bre\u00fee", "and sette afuyre \u00fee mater of \u00fee brennynge", "and sette\u00fe \u00fee schip afuyre", "And manye suche scholde be \u00ferowe in to \u00fee schip", "for to sette \u00fee schip afuyre in manye places", "And whanne suche thingges ben i\u00ferowe", "it is to doynge", "for to figte harde", "and sore wik \u00fee schip men so \u00feat \u00feei mowe not a while quenche \u00fee fuyre", "\u00fee seconde", "buschements helpe\u00fe moche in batailles of \u00fee see", "For as in \u00fee lond ben isette boschementes of knygtes \u00feat fallen", "and resen on enemyes vnwaar", "and affrayen hem", "and ouercomen hem sone", "so in \u00fee see byhynde som ilondes ben imaad boschementes so \u00feat \u00fee figtynge men bre\u00feen out", "and fallen on enemyes vnwaar", "and ouercome hem \u00fee sonnere", "\u00fee \u00feridde", "in bataille of \u00fee see it is to doynge \u00feat \u00feey \u00feat sayllen haue alwey here schip in deep water", "and dryue \u00fee schip of enemyes to \u00fee clyfward", "for \u00feey \u00feat ben idrawe to lond lesen \u00fee rees of asayllynge", "\u00fee fer\u00fee", "to \u00fee mast of \u00fee schip scholde be honged a long tree iheled wik ire in ey\u00feer ende", "for to smyte bothe schip", "and schip men", "as \u00fee instrument \u00feat hatte \u00fee wether smytek \u00fee walles of a cyte \u00feat is byseged", "And \u00feat tre scholde be ordeyned in \u00feis wise so \u00feat \u00fee bond \u00feat holde\u00fe it may be meued vpward", "and dounward", "and so is \u00fee more avantage", "for to smyte \u00feenvi\u00fe bo\u00fee \u00fee schippe", "and men \u00feat ben \u00feerinne", "\u00fee fifte", "in bataille of schippes scholde be many brood arwes", "for to \u00feerue \u00fee sailles of enemyes", "and ma\u00fee \u00feerinne many greet holes", "and col slettes", "For whanne in \u00fee sailles ben many holes", "and slittes", "and mowe not holde wynd", "\u00fean \u00fee enemyes mowe not holde ful cours", "for to smyte no\u00feer mow sone flee gif \u00feey wol wikdrawe out of \u00fee bataille", "\u00fee sixte", "schip men vse to haue a cro\u00feed ire as it were an hook ful scharp", "and \u00feeruyng", "and \u00feerue\u00fe \u00feenvi\u00fe anoon ropes \u00feat holde\u00fe \u00fee sailles", "And whan \u00fee sayles ben so i\u00feet", "and \u00fee maste ben ifalle", "me wikdrawen fro \u00fee enemyes so \u00feat \u00feei mowe not figte", "For by suche kyttynge of saylles", "and of ropes \u00fee schip is \u00fee more slow", "and \u00fee lasse mygty to figte", "\u00fee seuen\u00fee", "schip men vsen to haue strong yren cro\u00fees \u00feat \u00feei mowe", "whanne \u00feey ben among enemyes", "wik \u00feil\u00fee cro\u00fees ta\u00fee here schippes \u00feat \u00feei mowe not passe awey \u00feeig \u00feei wolde", "\u00fee eigte", "in bataille of schippes \u00feis cautel scholde be knowe", "\u00feat \u00feei scholde haue manye vessels ful of whigt lyme o\u00feer of chalk \u00feat schold be \u00ferowe fro hiyg place in to schippes of enemyes", "And whanne \u00feei ben stronglich i\u00ferowe", "and ibro\u00fee", "pouder arise\u00fe", "as we seide tofore in bataille in londe", "and come\u00fe in to \u00fee eygen of enemyes", "and greue\u00fe hem so \u00feat \u00feei ben as it were iblynded", "and mowe not see", "And \u00feat is ful perelous in bataille of schippes", "for in suche a bataille figtyng men ben in peril of dee\u00fe in eche side", "Wherfore gif eyen of figtynge men in suche a bataille ben so igreued wik poudre of lyme o\u00feer of chal\u00fee so \u00feat \u00feei mowe not isee", "\u00feei mowe ligtliche be spilde of here enemyes o\u00feer adreynt in \u00fee see", "\u00fee nyn\u00fee cautel is to haue manye vessels ful of nesche soope \u00feat scholde be strongliche i\u00ferowe in to \u00fee schippes of enemyes", "and \u00feat on \u00fee place in \u00fee whiche \u00fee enemyes stonden inne to defende \u00fee schippes", "For whanne \u00feil\u00fee vessels ben ibro\u00fee", "\u00feil\u00fee places ben imaad so slidere by nesche sope \u00feat whanne enemyes setten here feet \u00feerinne anon \u00feey fallen in to \u00fee see", "\u00fee ten\u00fee is as it were worst of alle", "For som schip men mowe dure longe vnder water", "\u00feanne schip men scholde ordeyne som what agenst \u00fee schip of enemyes", "and sende oon byhynde pryueiliche \u00feat may longe abyde vnder water", "and ma\u00fee hooles wik a gymelot o\u00feer with an augeer in \u00fee schip of enemyes in \u00fee ne\u00feer side", "and ma\u00fee manye hooles \u00feerinne \u00feat \u00fee enemyes may not fynde", "And whanne moche water come\u00fe in at \u00feil\u00fee hooles", "\u00fee enemyes ben ilost", "and \u00fee schip also", "Also it is to wetyng \u00feat in a bataille of schippes scholde be manye stoones", "and manye scharpe ires \u00feat may be \u00ferowe ri\u0292t as stones wik \u00fee whiche enemyes ben soone igreued", "But \u00feer ben so manye suche particuler doynges \u00feat \u00feei mowe not alle be ire\u00feened", "Panne ben \u00feer cautels inowe \u00feat we hauen itau\u0292t touchinge batailles of schippes", "For it is declared how treen", "and tymber scholde be feld of \u00fee whiche schippes scholde be maad", "and how me scholde fi\u0292te in batailles of schippes", "it is to doynge \u00feat we declare wherto aile batailles ben iordeyned", "Panne it is to wetyng", "as \u00fee philosofer mene\u00fe", "\u00feat we werryeth not", "for to haue werre but", "for to haue pees", "And bataille", "and werre may be ordeyned of malice of men", "and by coueityse", "for to haue wynnynge", "o\u00feer wreche", "for wrathe", "o\u00feer som likynge", "But netful batailles ben iordeyned", "for pees", "and quyete of men", "and", "for \u00fee comune profit", "for batailles scholde be among men as drenches", "and blood letynge in \u00fee bodye of mankynde", "For in \u00fee bodye of man ben manye humours", "so among men ben manye persones", "and manye men", "And as while \u00fee humours ben accordynge in \u00fee bodye vs nede\u00fe no\u00feer drenche ne bledyng while \u00feer is no passyng of humours", "so while men beren hem wel", "and non do\u00fe o\u00feer wrong scholde no werre be no\u00feer bataille", "Wherfore as by bledynge", "and by drenches superfluyte of humours is i\u00ferowe out \u00fee whiche superfluyte lette\u00fe heele of \u00fee body", "so by batailles enemyes scholde be bore adoon", "and isleyne \u00feat leiten \u00fee comune profit", "and pees of citeseynes", "and of hem \u00feat ben in \u00fee regne", "Panne gif kynges", "and princes hauen ri\u0292tful werre", "and bataille", "and \u0292if here enemyes disturblen wrongfulliche \u00fee pees", "and \u00fee comyn profit", "it is not inconuenyent to teche hem al maner fi\u0292tynge of bataille", "and al maner doynge by \u00fee whiche \u00feei mow ouercome here enemyes", "And al suche doynge \u00feei scholde ordeyne", "for \u00fee comyn profit", "and", "for pees of citeseyns", "For gif \u00feei desiren \u00fee comyn profit", "and pees of \u00fee citeseyns", "\u00feei schulle haue \u00feat perpetual pees in \u00fee whiche is cheef quiete", "and reste \u00fee whiche pees God graunte\u00fe", "and byhotek to his owne trewe seruantes \u00feat is iblessed", "for eueremore", "Amen"]
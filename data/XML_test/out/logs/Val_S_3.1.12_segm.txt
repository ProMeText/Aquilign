ssi commo fue dicho dessuso socrates 
 ordeno que las mugers deuian ser enssennadas alas obras dlas batallas 
 en manera que pudiessen lidiar . 
 e dizie que deuien lidiar 
 assi commo los omes 
 e tomaua enxienplo delas bestias 
 entre las quales las fenbras lidianta bien commo los mas los . 
 Mas que los Reyes e los prinçipes 
 e gener̃almente todos aquellos 
 a quien parte nesçe 
 de ordenar la çibdat 
 non deuen ordenar las muger 
 sa obras de batallas 
 nin a lidiar 
 mas los omes esto podemos prouar 
 por tres razones 
 segunt trs cosas 
 que son meester para la batalla ca los omes lidiadores conuiene 
 que sean cuerdos por entendimiento e sabios 
 e sean rezios e esforcados de coraçon 
 e fuertes e ualientes de cuerpo 
 por que es neçessaria cautella e sabiduria en las batallas 
 ca alguas 
 por las cautelas 
 que catan mas vençen a sus enemigos 
 por sotileza 
 que por fortaleza 
 ca pocos lidiadores 
 si fueren arteros 
 e engennosos en lidiar vençena muchos 
 non por fortaleza mas por sabiduria . 
 Et pues que assi es las mugieres 
 por que han el conseio flaco 
 e fallesçende uso de razon 
 non son tan enssennadas 
 nin tan sabias commo los omes . 
 Et por ende non son de poner en las 
 batallasca grant cautela e grant sabiduria 
 es meester en las batallas 
 segunt dizeuegeçio en el libro del negoçio dela caualleria 
 ca si las otras cosas mal fechͣs se pueden cobrar . 
 Enpero las auenturas delas batallas non han remedio ninguno . 
 Et por ende dela sabiduria 
 que es meester en las batallas podemos tomar argumento 
 que las mugers non son de enssennar 
 nin de pouer alas batallas 
 La segunda razon 
 para prouar estomesmo se toma dela fortaleza de uirtud 
 e del buen coraçon 
 que es meester enlos lidiadores 
 ca assi commo dize el pho en el terçero libro delas ethicas fin e acabamiento de todas las cosas espantables 
 es la muerte 
 e por ende las obras dela batalla demandan s omes sin miedo e de grant coraçon 
 por que los lidiadores se ponen a peligro de muerte 
 e las mugieres comunalmente son medrosas 
 e sin fortaleza de coraçon 
 la qual cosa les contesçe tanbien dela flaqueza del coraçon 
 commo dela frialdat dela conplission 
 ca assi commo es dicho de suso la frialdat apareia carrera al temor 
 por que el frio a restrennir e apretar 
 mas los aionsos e de grant coraçon e los esforçados han se de estendera muchos cosas . 
 Et por ende la calentura faze al omne sera ionso 
 e esforçado 
 Mas la frialdat faze 
 al que la ha temeroso 
 e de flaco coraçon . 
 Et por ende las mugers 
 que son frias son temerosas 
 e de flaco coraçon 
 e non se deuen enbiar alas batallas 
 ca meior cosa es de echar los temerosos dela batalla 
 que auerlos en su conpannia 
 ca commo todos los omes teman la muerte los esforçados 
 e de grandes coraçones temen 
 quando veen 
 que los temerosos van temiendo . 
 Et por ende por que los lidiadores non se enflaquezcan en las batallas 
 conuiene de echar dela batalla 
 e dela fazienda alos de flaco coraçon 
 de los quales es çierto 
 que son temerosos ¶ 
 La terçera razon se toma de parte dela fortaleza corporal 
 ca commo los lidiadores ayan de sofrir el peso delas armas 
 e ayan de dar grandes colpes 
 conuieneles de auer fuertes honbros e fuertes rennes 
 para sofrir la pesadura delas armas 
 e conuiene les de auer fuertes braços 
 para fazer fuertes colpes . 
 Et por que las mugers esto non pueden auer 
 por que han las carnes muelles 
 e non han fortaleza corporal non deuen ser puestas alas obras delas batallas . 
 Mas la razon 
 que monio a socrates 
 para poner esto 
 que las mugers auian de yr ala batalla 
 la qual razon tomo delas semesaças delas bestias 
 non es buena nin conplida 
 por que segunt el philosofo en el segundo libro delas politicas alas bestias 
 non parte nesçe de ordenar casanin çibdat 
 por que non han razon nin entendimiento . 
 Et pues que assi es los omes 
 a quien parte nesçe de ordenar la casa e la çibdat 
 segunt ordenamiento conueinble en aquellas cosas 
 que las bestias fazen sin razon los omes non las deuen segnir 

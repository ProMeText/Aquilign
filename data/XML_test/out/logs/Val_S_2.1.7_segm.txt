icho es en el capitulo sobredicho 
 que tres cosas son de determinar en este segundo libro 
 en el qual tractaremos del gouernamiento dela casa 
 segunt que enla casa han de ser tres gouernamientos . 
 Conuiene a saber que el vno es conuigal . 
 El otro es paternal . 
 El otro es de enssennoreador . 
 aas entre estos tres gouernamientos primero diremos del gouernamiento conuigal 
 que es ayuntamiento del uaron con la muger . 
 Ca segunt dize el philosofo en el primero libro delas politicas 
 en la comunidat dela casa 
 primeramente 
 conuiene de ayuntar el uaron con la mugni 
 e esta orden es muy con razon . 
 Ca primeramente alguna cosa es engendrada . 
 ¶ Et lo segundo es consuada e mantenida en su ser¶ 
 Lo terçero es acabada 
 e puede engendrar semeiable dessi ¶ 
 Et pues que assi es la comunidat del uaton e dela muger 
 que es para la generaçion es la primera parte dela casa 
 e viene ante dela comunindat del sennor e del sieruo 
 que es para la salud 
 e para conseruaçion del mantenemiento dela casa . 
 Et avn es ante dela comuidat del padre e del fijo 
 que non cata ala casa primera . la casa tomada en qual si quier manera mas cata ala casa 
 en quanto ha de ser acabada . 
 ¶ Et pues 
 que assi es primeramente diremos del gouernamiento coniugal 
 que cata ala comuidat del uaron 
 e dela muger 
 que digamos del gouernamiento del lennorio 
 que cata la comuidat del señor 
 e del sieruo 
 nin que del gouernamiento paternal 
 que cata la comunindat del padre et del fiio . 
 Mas avn en determinando del gouernamiento coniugal 
 terminemos esta orden . 
 Ca primero diremos 
 qual es este ayun tamiento 
 e quales mugieres deuen tomar 
 quales si quier çibdadanos 
 e mayormente los Reyes e los prinçipes . Despues mostraremosen qual manera los uarones deuen gouernar sus mugers 
 e a quales uirtudes e aquales obras las de una ordenar . 
 Mas en demostrando quales el ayuntamiento del uaron 
 e dela muger pmeramente nos conuiene de declarar 
 en qual manera el mater moino es alguna cosa segunt natura . 
 Et que el omne naturalmente esaianl coniugable e ayuntable en mater moino . 
 Et pues que assi es 
 que el philosofo en el octauo delas ethicas 
 quariendo mostrar qual es el amistança del uaron a la muger prueua 
 que aquella amistança es segunt natura . 
 Et aduze para esto tres razones 
 que el omne sea naturalmente aianl conuigable¶ 
 la primera razon se toma de parte dela conpannia humanal¶ 
 La segunda de parte dela generaçion de los fijos ¶ 
 La terçera de parte de obras 
 que han de fazer . 
 Ca prouado es en el primero deste segundo libro 
 que el omne es naturalmente aina l aconpannable e comun incatiuo 
 que quiere dezir ꝑtiçipante con otro 
 Mas la comunidat en la uida humanal 
 assi commo dicho es dessuso 
 aduze se aquetro linages o a quatro maneras ¶ 
 La vna escomunidat de casa¶ 
 Et la otra de uarrio ¶ Et la otra de çibdat ¶ Et la otra de regno . 
 Mas todas estas comunidades ante ponen la comunidat dela casa . 
 Et pues que assi es commo la casa sea primero que el uarrio 
 e que la çibdat 
 e que el regno . 
 Et el omne naturalmente es 
 mas aianl domestico 
 e de casa que çiuil e de çibdat . 
 Et la comunidat dela casa mas paresçe 
 que es natural al omne 
 que la comunidat del uarrio 
 nin dela çibdat nin del regno . 
 Ca si cuydaremos en aquellas cosasa 
 que es ordenada la comunindat dela casa non ay dubda que la comuidat dela casa 
 mas es natural al omne 
 que la comunindat del uarrio 
 nin de la çibdat nin del regno . 
 Por quela casa es ordenada al nodrimiento e gouernamiento 
 que mucho es cosa neçessaria a cada vn omne singular 
 e que conuiene mucho al bien propra o de cada vno . 
 Otrossi es cosa ordenada ala generaçion 
 que conuiene mucho al mantene miento del humanal linage 
 e al bien comun . 
 Mas eluarrio e la çibdat e el regao non son ordenados 
 assi tan de cerca al mantenemiento dela perssona propria 
 nin son ordenados a la generaçion 
 e al mantenemiento del humanal linage 
 assi commo es ordenada la comunidat dela casa 
 Ca si las comunidades dichas del uarrio e dela çibdat son ordenadas al mantenemiento e ala generaçion humanal 
 esto es 
 en quanto del bien dellas se leunata bondat dela casa 
 por que la casa es por ende meior 
 si es en buen uarrio o en buena çibdat o en buen regno ¶ 
 Et pues que assi es si el omne 
 mas actualmente es aianl domestico e casa 
 que de çibdat 
 commo la primera comunidat dela casa sea ayuntamientode uaron 
 e de muger siguese de parte desta conñçion humanal 
 que el omne 
 mas se ain al coniugable que çibdadano . 
 e que mas es ayuntable 
 por comunidat coniugable 
 e de matermoino 
 que por comunidat de barrio 
 nin de çibdat nin de regno . 
 por que la casa cuyo gouernamiento primero es gouernamiento coniugal del uaron 
 e dela muger es primero 
 que el gouernamiento del barrio 
 nin dela çibdat nin del regno . 
 Et esta razon tanne el philosofo en el octauo libro delas ethas 
 do dize 
 e que el omne por natura es aianl 
 mas coniuigable que politico 
 que quier dezer 
 que el omne mas es de casa que de çibdat 
 en quanto la casa es primera 
 e mas neçessaria ¶ 
 Lo segundo se praeua 
 que el omne es natalmente aianl coniuigable de parte dela generaçion de los fijos . 
 Ca aquella cosaparesçe ser mayormente natural 
 ala qual el omne ha natural inclinaçion 
 e natra al apetito 
 por la qual cosa commo todas las ainalias naturalmente sean inclinadas 
 para querer engendrar otro semeiable 
 assi por que entre los omes esto se faze conueniblemente 
 por el casamiento . 
 por ende el omne es naturalmente aianl conuuigable e ayuntable por casamiento . 
 Et esta razon tanne el philosofo en el primero libro delas politicas 
 e en el octauo delas ethicas 
 do prueua que el casamiento conuiene alos omes segunt natura 
 por que natural cola es al omne 
 e atondas las aianlias auer natural inclinaçion 
 e appetito para engendrar cosa semeiable 
 assi ¶ 
 La terçera razon se toma de parte delas obras . 
 Ca assi commo dize el philosofo en el octauo libro delas ethicas 
 luego man amano son departidas las obras del uaron 
 e dela mugnỉca las obras del uaron son en fazer aquellas cosas 
 que son de fazer fuera de casa . 
 Mas las obras dela muger son en guardando las alfaias dela casa 
 e en obrando algunas cosas 
 que son de dentro de casa . 
 Et por ende poniendo ellos las cosas propreas al comun 
 assi commo quando la muger orden a las sus obras propreas 
 al bien de su marido 
 o al bien de toda la casa . 
 Et el marido ordena sus obras propreas 
 al bien de casa 
 e al bien de su muger 
 assi se abondan el vno al otro en su uida 
 assi commo dize el philosofo en el viij ̊ libro delas ethicas . 
 Ca ordenar assi los bienes propreos al bien comun fazen avn abastamientode uida . 
 Por la qual cosa si natural cosa es al omne de auer inclinaçion 
 e appetito al abastamiento dela uida natural cosa es a el de querer ser a i al conuigable 
 e ayuntable a su muger 
 mas si el ma termonio es cosa natural siguese 
 que la fornicaçion 
 que es contraria al mater moino 
 es generalmente de esquiuar alos çibdadanos 
 assi conmo aquella que es contraria ala cosa natural . 
 La qual fornicaçion 
 e general mente todo vso de luxuria non conueinble tanto 
 mas conuiene alos Reyes 
 e alos prinçipes delo esquiuar quanto mas conuiene aellos de ser meiores 
 e mas uirtuosos que los otros . 
 ¶ Estas cosas dichͣs 
 assi paresçe nasçer vna dubda delas cosas sobredichas . 
 Ca si el casamiento es al omne natural 
 por ende de reprehenderes 
 qual quier que non da obra a se ayuntar 
 por matermoni oo por casamiento . 
 Mas esta dubda 
 si pararemos mientes 
 alo que ya dicho es de ligero se puede soluer . 
 Ca si natural cosa es al omne 
 de ser aianlia conuigable 
 qualquier que esqua de tomar mugni non biue 
 assi commo omne . 
 mas non bruir commo omne puede ser en dos maneras . 
 O por que escogeuida sobre ome 
 e quiere conteuersse 
 para dar se a contenplaçion e a sçiençia e a obras diuinales . 
 O non biue commo omne 
 porque escoge uida mas baxa 
 que de omne 
 e biue commo bestia . 
 Por la qual cosa 
 assi conmodiziemos dela uida politica 
 e de çibdat . 
 Conuiene a saber que el que escoge beuir solo 
 e non quiere beuir 
 çiuilmente 
 este tal o es bestia o es assi commo dios 
 En essa misma manera podemos dezir del mater moion 
 que aquel que non quiere beuir conuigalmente e con su muger 
 o esto es por que quiere mas libremente fazer forniçio . 
 Et por ende escoge assi uida mas baxa 
 que de omne . 
 Et por ende es assy commo bestia . 
 O esto es por que se quiere dar a sçiençias o a obras diuinales . 
 Et por ende escoge 
 para si uida sobre omne 
 e asi commo dios o assi commo angł . 
 Et pues que assi es los que non quieren casar 
 e se dana mayores bienes 
 que son los bienes del casamiento 
 commo quier que non biuen 
 assi commo omes . 
 Enpero non fazen por esso mal ca son 
 assi commo dioses o commo angeles 
 e son meiors que omes . 

— Naie, par foi, fist Joseph, ains sui crestiens et croj
el Pere et el Fiz et el Saint Esperit; n’a fors un Dieu
et cil est si poissans qu’il puet fere les mors a resusciter
et de cels qui ont esté malvés et desloials puet il fere
buens et droituriers, ne nus n’est tant pecheor, se il
s’acorde a lui, qu’il ne le face venir al desus
de tos ses I anuis. Et il a bien mostré, voiant vos tos,
qu’il est Diex et puissans sor tos autres, ne a la puis-
sance de lui ne se puet nus pooirs prendre et ce poés
vos bien veoir par ces ymages que vos clamiez diex
et en cui vos creez qu’il a si acraventés et afondrés
qu’il sont tuit ars. — Certes, fet Mategrant, je voi bien
qu’il est assés plus puissans que je ne cuidoie et se
il raisoit tant que mes freres fust resuscités si qu’il
parlast a moi, jamés ne croiroie en autre dieu se en
lui non. »
 Quant Joseph or ce que Mategrant disoit, si
s’agenoille a terre et dist: « Diex qui estoras le monde,
qui feis la lune et le soleil et les.III. elemens, qui
deignas nestre de la Virge pucele, qui fus pendus en la
sainte Crois et te laissas escopir et batre et ferir as
felons Juis et volsis goster de la mort por ton pueple
raiembre des paines d’enfer, sire, ensi vraiement com
tu resuscitas de mort, ensi faces i tu miracle de cest
mort apertement, voiant tos cels qui ci sont.»  Lors
se drece Joseph et aprés ce ne demora gueres que li
mors se leva de terre sains et haitiés et cort cele part
ou il voit Joseph; si li baisse les piés et dist si que tuit
l’entendent: « Veez ci le saint homme qui despendi le
fiz Dieu de la vraie crois et Dieus l’a envoié entre nos
por ce que vos soiés baptisié, lkar autrement ne poés
vos eschaper de la pardurable mort d’enfer. » Quant
Joseph vit le mort resuscité, si plora de pitié et mercia
Dieu de buen cuer; si dist a cels qui entor li estoient:
« Seignor, or poés vos bien dire que cil de cui je vos
al parlé est Diex et puissans sor tos autres. — Certes,
fet Mategrant, c’est voir ne jamés ne creirai en autre
Dieu que en lui, kar je sai bien, des qu’il a Argon mon
frere resuscité, qu’il est Diex sans per.
 Atant se laisserent tuit cil de la place chaoir as
piés Joseph et distrent a haute vois : « Sire, nos nos
metons del tot en vostre conseil; se nos avons par
mescreance foloié ça en arieres, nos somes prest de
lamendier a vostre los ne jamés ne ferom rien qui
encontre vostre volenté soit. Enseigniés nos quel loi
nos devom tenir et en quel maniere, et nos la tendrom. »
Ensi furent cil del chastel converti et baptisié. Et quant
li seneschals qui avoit feru Joseph par mi la cuisse vir
que tuit se crestienoient, si reconuit oiant tot le pueple
comment il avoit feru Joseph et comment l’espee estoir
brisiee, « et je cuit, fet il, que vos en troverois l’autre
moitié en sa cuisse.»  Lors i fist Mategrant garder.
si troverent l’espee; et quant virent ce, si en furent molt
esmaié; si dist Mategrant: «Sire, comment portois
vos garir? — Bien, se Dieu plest fist Joseph, mais
vos serois avant sanés de la plaie de vostre chief.,
Lors fist aporter le remanant de l’espee ou le pont et
le heut estoit, si fist le seigne de la crois sor la plaie
Mategrant et ele fu tantost garie. Puis traist hors de
sa char la piece de l'espee qui dedens estoit; mes trop
se merveillierent tuit cil qui la virent, kar au retraire
n’issi de la plaie gote de sanc, et l’espee estoit si clere
et si blanche qu’il sambloit c’onques ne fust en char
entree
 De ce se merveilla tos li pueples, et quant Josepf
fint les ll. moitiés del brant, si dist : « Ha, espee-
jamés ne seras soldee devant que cil te tendra a ses
mains qui les hautes aventures del Graal devra asso-
mer; mais si tost com il te tendra, si rejoindras a force,
Et cele partie qui en ma char entra ne sera jamés veue
nule fois que sanc n’en isse, tant que cil qui la soudera
la tiegne. » Ensi jura loseph de l’espee, et lors furent
par le chastel crestienez. Si vesqui puis Argon VIll.
ans; et quant loseph se parti del chastel, si refindrent
laiens l’espee et la garderent a grant chierté tant que
je la conquis oan a molt grant paine.  Et bien
sachiés que je i oi molt grant travail, ains que l’euisse
par devers moi; et puis que je l’oi, vos di je bien
qu’ele ne fu traite del fuere iors orendroit: si la port
aventure trover celui qui la rejoinsist, et mesmement de
yos  avoie je grant espoir que vos la rejoin¬
sissiés, kar il n’est encore de nul chevalier si grant
parole come de vos; et quant vos i avés failli, je ne
sal qui í puisse recovrer. Or avés oi por quoi ele saine
t por quoi je port ll. espees. Et savés vos por quoi
je m’agenoillai devant li? le m’i agenoillai por ce que
¡e sai bien qu'ele est sainte, kar par si seront achevees
es aventures del saint Oraal, et maint miracle en ai
e veu, puis que je la portai premierement.  — Et
por quoi, fet Hestor, le baisastes vos ? — Por ce, fet il,
que le jor que je le baise ne recevrai je mortel plaie;
et quant je dis ore a mon seignor Gauvain qu’il m’avoit
de mort rescos, ne me menbroit il pas de l’espee. — Or
me dites, fet mesire Gauvain, comment vos avés non.
— Certes, fet cil, j’ai non Eliezer, si sui fiz al Riche
Roi Pescheor qui tient le saint Graal en sa maison.
— Et qu’aliés vos querant? fet mesire Gauvain.
— Certes, iet cil, je vos aloie querant por ceste espee
Ejoindre, har je cuidoie bien que vos n'i fausissiés
pas; et puis que vos i avés failli, je cuit bien que chevaliers n’i aviegne mes a piece.
 — Or vos dirai, fet mesire Gauvain, que vos
lerois. ll est voirs que nos somes meu en la queste del
nellor chevalier del monde, dont nos ne savons rien
yil est mors ou vis, et por ce vos loeroie je en droit
conseil que vos venissiés avec nos tant que nos l’euissons trové ou loing ou pres, se trovez puet estre, Et
¡t sai bien qu'il achevera ceste aventure, se mortels
proesce í puet avoir mestier. — Ki est cil, fet li chevaliers, que vos dites, qui tant est de haute proesce?
— Cest, fet il, mesire Lancelos del Lac.  — Par
oi, fet cil, en vostre queste ne me metroie je mie, kar
Fres al pas le crgé, ams men iel la dont je nui;
mes se vos le trovés nul lieu, si li poés dire que s’il
velt ceste espee veoir, si viegne tot droit chiés le Riche
Roi Pescheor, lkar iluec porra il l’espee trover. » Et lors
les commande a Dieu, si s’en vet entre lui et la pucele
et l’escuier, et mesire Gauvain se depart de ses compaignons, si aquelt son chemin tos sols et chescuns des
autres fet autretel. Mes ore se taist li contes d’els tos
et parole d’Agloval premierement,
Or dist li contes que, quant Agloval fu
partis de ses compaignons, qu’il erra tot le jor entier
sans aventure trover qui face a amentevoir. Et la nuit
iut en la maison a un hermite molt preudome qui son
pooir fist la nuit de lui aaisier a. L’endemain se leva
matin et erra totes voies et ensi cercha la forest et de
Ionc et de lé, tant que ce vint al cinquime jor qu’il vint,
un poì devant vespres, en I. estroit sentier. Et lors
encontra I. chevalier acorant sor .I. cheval et fu armés
de totes armes, mes ses escus estoit detrenchiés amont
et aval et ses haubers ros et desmailliés et ses hialmes
depeciés et escartelés »; et li sans li degote de la teste
et des bras, si que li haubers en estoit tos vermels e.
Et quant il vit Agloval, si vint vers lui al plus tost
qu'il pout et a li dist: « Ha, gentils chevaliers, aies
merci de moi, ne me laisse ocirre devant toi ! — Sire,
fet Agloval, je ne voi encore nul qui mal vos weille
fere. — Bials sire, fet cil, vos le verrois par tens, lar
aprés moi vient ne sai quels chevaliers qui me velt
ocirre, et por noient, et si m'a il ja navré, com vos poés
veoir. — Or ne vos esmaiés, ret Agloval, mes laissiés
le venir tot seurement, si l’atendés, et je vos creant
loialment que vos n’i avrois ja mal sans moi. »;
A ces paroles se regardent et voient I. chevalier»
venir si grant aleure com li chevals le puet aporter b.
« Sire, fet li chevaliers a Agloval, veés le ci» Et il
point maintenant vers lui quanqu’il puet del cheval
traire ; et cil li torne la teste de son cheval, quant il voit
que cil li vient a l’encontre e; si s’entreñerent si durement que li escu n’ont duree qu’il ne soient percié as
fers des lances a. Li chevaliers brise sa lance a l’encontrer et Agloval le fiert si durement qu’il porte lui et
le cheval a terre. Mes cil qui molt estoit pros se relieve
erraument et trait l’espee et gete l’escu sor sa teste, si
fet grant samblant de soi deffendre. Et Agloval li cort
sus tot ensi com il estoit armés, si a le fiert si
del pis del cheval qu’il le refet voler a terre. Et lors
descent jus, lkar plus ne le velt requerre a cheval, por
ce qu’il estoit a pié; si atache son cheval a un arbre »,
puis trait l’espee et cort sus al chevalier; mes il le
trueve si atorné que cil n’a pooir de soi relever de la
ou il gist, et il li esrache le hialme de la teste et li
abat la ventaille et dist qu’il li coupera le chief, s’il
ne se tient por outré. Et cil oevre les iex, qui assés
estoit a mal aise e; et quant il voit l’espee dont cil li
velt le chief couper, si a poor de mort et crie merci.
 « Ha, frans chevaliers, fet il, ne m’ociés mie, lkar
ie me tieng por outré; et veez ici m'espee que je vos
rent. » Et Agloval la reçoit et puis li demande por quoi
il voloit le chevalier ocirre. » Par foi, fet il, por ce
qu’il ocist avant ier un de mes escuiers, ne soi por
quoi: et por ce l’oceisse je volentiers, se j’en fuisse
venus al desus. Et al desus en venisse je par tens, se
je ne vos euisse encontré a. — Par foi, fet Agloval, vos
feissiés trop grant desmesure, quant por I. escuier
occissiés I. chevalier, et por cest outrage weil je b» que
vos vos en metois en sa merci et je vos cuit orendroit
moi.
Et cil dist qu’il le fera, puis qu’autrement ne puet
estre; si vient devant le chevalier et s’agenoille et li
crie merci del meffet; et cil li pardone tot. Et lors
remonte li chevaliers conquis et dist a Agloval: « Sire,
fet il, il est huimés tens et hore de herbergier a, lkar la
nuis i aproche molt durement, et j’ai pres de ci un recet
molt aaisié: por ce vos pri que vos veigniés anuit mes
herbergier o moi et vos i seriés plus a aise que vos
ne seriés en lieu ou vos puissiés huimés venir. ». Et
Agloval l'otroie, puis demande al chevalier qu’il avoit
rescos dont il est; et il dist qu’il est del chastel de
Roguedon qui est pres d’iluec a une lieue englesche.
« Et se vos i voliés venir, je vos i feroie honorer sor
tos homes et je le doi bien fere, lear vos m’avés de mort
rescos. — Or vos dirai que vos ferois, fet li chevaliers
conquis. Vos vendrois huimés herbergier avec nos deus.
Lors si sera entre nos la joie greignor que se nos
estiom departis li uns ça, li autres la. » Et Agloval
r'em prie tant que cil l'otroie. Lors sont tuit troi retorné et vont tant qu’il vienent
a unes praeries qui estoient en mi la forest; et el mi
lieu de ces pres avoit une tor fort et faute qui estoit
close de murs et de fossés; et il vienent jusqu’a la tor,
si entrent ens. Et cil de laiens corent as estriés, si les
font descendre, puis les desarment, lar grant mestier
avoient de reposer. Et quant il sont alegié de lor armes,
li sires de laiens les maine en sa mestre sale. Lors li
demande Agloval comment il a non, et il dist qu’il a
non Grifon del Mal Pas. « Et vos, bials sire, fet il a
Agloval, dont estes a vos ? s Et il dist qu’il est de la
maison le roi Artu. « Et qu’alés vos querant ? » fet
Grifon. Et il li conte tote l’aventure de la roine et de
Lancelot et comment ele vit que I. chevaliers em portoit la teste. b « Si avom, fet il, tuit juré a que, se nos
poons le chevalier trover ne conoistre, que nos en aporterom la teste al roi e; et por ceste chose somes nos
meu de la cort tresqu’a dis chevaliers.
Quant Gritons ot ce que Agloval dist, si se pense
qu’il porra fere, lar il set bien que, s’Agloval le conoist,
til
ne croira mie qu’il n’ait Lancelot ocis; si l’en
covendra morir, s’il en set novele. Lors dist que ce
seroit trop grans damages, se Lancelos estoit mors.
« Mes totes voies, bials sire, fet il, i perdistes plus
que Lancelot ? — Oil, en non Dieu, fet il, nos i perdimes Keu le seneschal et Saigremor le Desreé et Dodinel le Salvage; mais de la perte d’els tos ne nos est
mie autant ? comme de Lancelot. — Voire, bials sire, et
qui vos rendroit Keu le seneschal, dont ne l’en savriés
vos molt buen gré ? — Si m’art Diex, fet il, oil, et molt
en avroie grant ioie. Or sachiés donc, fet il, que se vos
estes demain a l’ermitage de la Haie, que vos l’i troverois sans faille. — En non Dieu, sire, fet il, molt
grans mercis. »
 Cele nuit jut laiens Agloval et a l’endemain se
leva, si tost com il vit le ior, et prist ses armes a;
si ehevalche droit vers l'ermitage que cil ti avoit dit.
Et quant il se fu partis de l’ostel ou il avoit geu,
Grifons vint a Keu le seneschal qu’il avoit en sa prison
et li dist: « Sire Kex, vos estes delivrés de ma prison»,
et li conte comment b, « et je vueil que vos vos en
ailliés de ci a l’ermitage de la Haie et vos rendés a
Agloval. Et s’il vos demande qui vos i envoie, si li
dites que vos ne savés qui ; et por ce que je ne ? vueil
mie a que nus sache de moi noveles, vueil je que vos me
fiançois que vos ne dirois en lieu ou vos veingnois que
Et
vos aiés çaiens esté ne nel dirois a home né. »
cil li fiance, qui molt est liés de ceste delivrance; si li
fet Grifons aporter a mengier et puis commande que
l’en li aport ses armes, et eles li sont aportees. Si se
part de laiens et vet tant qu’il vient a hore de tierce
al lieu que l’en li avoit dit a; si trova Agloval qui molt
fist grant joie de lui, quant il le vit, et li demande dont
il venoit. Mais il ne li en velt riens dire, qu’il ne trespassast sa foi.
 Lors i conte Agloval comment ti dis chevaliers
estoient meu por querre Lancelot et que jamés ne finermunt d’errer devant qu’il en aient ores verraies noveles.
« Et vos, fet li mesire Kex, qu’en ferois vos ? Voldrois
vos entrer en ceste queste por l’amor de Lancelot ?
Certes il i entrast volentiers por vos. » Et il dist que
voirement i enterra il; si jure sor une crois de fust, qui
devant lui estoit, tot autel sairement com li autre avoient
tet. Et lors acueillent ensamble lor chemin. Mes atant
laisse ore li contes a parler d’els deus et retorne a mon
seignor Gauvain, si com il s’est partis de ses compaignons.
 Or dit li conte que, quant mesire Gauvain
se fu partis de sa compaignie, qu’il chevalcha tos sols,
molt dolens et molt pensis de l’aventure de l’espee a
quoi il avoit failli; si erra tot le jor sans boivre et sans
mengier et sans trouver aventure qui face a amentevoir
Et ausi erra le secunt jor et le tiers. Mes al quart li
avint endroit miedi qu’il erra par devant la maison
Mathamas qui tenoit Saigremor en prison et il avoit si
grant talent de dormir qu’il ne savoit ou il aloit; si
avint qu’il chevalcha par devant Mathamas qui estoit
a sa porte, ne onques ne li dist mot, et si l’avoit Mathamas salué.  Quant Mathamas vit ce, si cuida qu’il le
feist par orgueil qu’il ne li deignast respondre; si entre
en sa maison et demande ses armes a grant besoing:
et si escuier li aportent isnelement. Et cil de laiens li
demandent ou il velt aler et il dist qu’il ira aprés le
plus orgueillos chevalier qu’il onques mes veist, « kar
ie le saluai, fet il, et si ne me deigna respondre: si
me pesera molt durement, se je ne li abat ancui grant
parti de son orgueil.;
 Lors monte et s’en va tos les esclos qu’il trueve,
tant qu’il aconsieut mon seignor Gauvain a l’entree
d'unes broches et il li escrie de si loing com il le voit:
«Tornés ça cel escu, sire chevaliers, ou je vos ferrai
par derieres : si i avrois greignor honte. a» Atant s’esveille mesire Gauvain, si se regarde et voit venir le
chevalier tot apresté de lui ferir; si se merveille por
quoi ce est; si enbrace l’escu et alonge le glaive et se
retorne devers lui, si le fiert si durement qu’il le porte
del cheval a terre. Et lors descent, kar requerre nel voldroit il mie a cheval; si atache son destrier a un
arbre », puis trait l’espee et cort sus a celui qui ja se
relevoit, si le fiert si durement qu’il le rabat a terre tot
estordi.  Et Iors li esrache le hialme de la teste si
felenesement qu’a pou qu’il ne li a le nes tot eschachié,
si saine molt durement. Et lors li dist qu’il se rende ou
il l'ocirra sans plus atendre; et cil jut en pasmison,
kar trop grant anguoisse i ot fet mesire Gauvain al
hialme esrachier a. Et il li dit totes voies qu’il se rende
ou il li coupera le chief; et cil se ressort a grant paine.
si crie merci et dist qu’il ne l’ocie pas, « lear vos n’i
gaignierés, fet il, sire chevaliers, fors vos metre en
pechié mortel et moi ocirre. Et certes je ne vos cuit pas
Ei
tant avoir forfet que vos me doiés ocirre
comment avés vos non ? fet mesire Gauvain. — J’ai
non, fet il, Mathamas. — Ha, Mathamas, fet il, vos
estes celui chiés cui Saigremors li Desreés ala entre
lui et Dodinel le Salvage! a Par mon chief, je
vos ocirai ou vos m'en dirois ce que vos en savés.
—
Ha, sire, fet il, por Dieu merci ! Certes se vos me
volés laissier atant, je vos rendrai Saigremor ains qu’il
soit nuit. — Voire, fet mesire Gauvain, par mon chief.
et je vos lairai; mais je vueil que vos me fiançois que
vos ensi le ferois com vos le m’avés dit et que vos irois
en prison la ou je vos voldrai envoier.» Et cil li niance
 Lors monte mesire Gauvain et cil ausi, mais ce fu
a grant paine, kar molt estoit las et traveilliés a;
retornerent tot le chemin qu’il estoient venu tant qu’il
vindrent al chastel Mathamas. Et quant cil de laiens
sorent que lor sires estoit conquis, si voloient corre sus
a mon seignor Gauvain, quant Mathamas lor deffendi
sor les iex de lor testes qu’il nel tochaissent »; et i
avoit laiens plus de XXX. chevaliers, si que mesire
Gauvain n’i peust avoir duree, s’il l’euissent assailli
Lors fet Mathamas traire Saigremor hors de prison
si le rent a mon seignor Gauvain si sain com il estoit
Et quant il le vit, si li dist qu’il n’avoit pas eu male
prison : et de ce disoit il voir, kar molt li avoit aide
ia file Mathamas et molt l’avoit honoré en la prison
Quant Saigremors vit mon seignor Gauvain, si 
fist molt grant joie et demanda ses armes, por ce que
aler s’en voloit, et l’en li aporte. Et quant il fu tot pres
comme de monter, si vient a la damoisele por prendre
congié, si la commande molt a Dieu et dist qu’il es
ses chevaliers en quel lieu qu’il soit, et cele l’en mercie
molt. Atant se volent aler de laiensa et mesire Gauvain
apele Mathamas et li dist: «Je vos commant que vos
aillois a la cort mon seignor le roi Artu et vos metés
en sa prison de par Gauvain son neveu ; et dites a
ma dame la roine que tot ensi ai trové Saigremor; et
s’ele vos demande qu’il est devenus, si poés dire qu’il
est entrés en la queste de Lancelot aprés les autres. »
 Et sans faille il avoit ja conté a Saigremor la queste
ou il estoient entré; et cil li avoit fet tot autel sairement
com li autre firent a. Et Mathamas dist que ce fera il
volentiers. Si se departent li dui compaignon de laiens
et s’en vont lor chemin ensamble b. Mes atant se taist
ore li contes d'els, kar assés en a parlé a ceste fois et
bien i savra retorner, quant lieu en iert, si parole d’une
aventure qui avint a Hestor qui ne fet pas a oublier,
ains le doit l’en bien ramentevoir el livre.
 Or dist li contes que quant Hestor se fu
partis de ses compaignons, qu’il erra par mi la forest
V. iors entiers, I. hore avant et autre arrieres, et sans
aventure trover que l’en vos doie dire, et tos jors
demandoit noveles de Lancelot par la ou il venoit; mais
onques ne trova qui de rien l’en asenast a. Al cinquime
jor li avint que ses chemins l’amena a la planche dont
Dodiniais estoit chaois en Peve. Et quant il vint ta, si
vit bien qu’il ne porroit outre passer fors par la planche: si descent et atache son cheval a un arbre et dist
que por la perte del cheval ne remaindra il pas qu’il
ne past outre ; « lar je voi bien, fet il, que ceste planche fu fete si estroite por les chevaliers errant retenir. ;
Lors se met desus la planche tos armés et passe outre
molt hardiement, comme cil qui tant estoit hardis que
nule aventure ne le puist esmaier.  Et quant il est
venus a l’autre rive, si voit le chastel a qui pres d’ilueq
estoit et il s’adrece cele part, lkar il i voldra herbergier
Et quant il se regarde, si voit de laiens issir I. chevalier armé sor I. grant destrier qui li acort lance levee
et li dist qu’il se rende ou il morra ja. Mais Hestor ne
s’en esmaie mie, ains alonge le glaive et met l’escu
devant lui. Et quant il chevaliers le vient aprochant
et il li guenchist, kar il ne l’ose a cop atendre, por e
que trop estoit fors; et il fiert le chevalier si durement
qu’il le porte del cheval a terre, puis trait l’espee
e
le fiert par mi le hialme si durement que cil est se
estordis qu’il ne set s’il est nuit ou ior; si chiet adens
a terre » et Hestor le prent al hialme, si le traine pres
d’une lan ce loing, kar li las del hialme estoient
tort, et il le fiert del pont de l’espee si qu’il li fet les
mailes de la coife entrer dedens le chief; si l’atorne
tel que li sans li saut par mi le nes et par mi les oreilles
 Lors li trenche les las del hialme et dist qu’il li coupera le chief, s’il ne se tient por outré, et cil ne respont
mot, lar encore gisoit il en pasmison. Et Hestor le
laisse reposer tant que cil a s’alaine reprise; et quant
il puet parler, si dist a Hestor qu’il ne r'ocie pas, kar se tient por outré. Et en ce qu’il disoit cele parole,
si soslieve tot belement le pan del haubert Hestor, kar
il li voloit boter l’espee dedens le ventre. Mais Hestor
raert par le poing, si li tout l’espee a force et li dist:
« Ha, fel traïtre, desloiala, ja ne vos garantira que vos
ne muiriés. » Maintenant hauce l’espee et li coupe la
teste.
 Et lors voit issir del chastel jusqu'a XIl. escuiers
qui li chieent as piés et dient: « Ha, sire, beneois soiés
vos, qui nos avés vengié de l’home el monde que nos
plus haiom et venés laiens avec nos, que li chastials
sera vostres des ore mes, puis que vos en avés le seignor
conquis. Et sachiés, quant cil de laiens en savront ja
la verité, il vos en ameront miels que se vos aviés doné
a chescun cent mars d’or. » Lors s’en vont .IIII.
escuier el chastel et content la novele qui molt plest
a tos cels a qui l’oent dire; si vienent hors de laiens et
amainent I. buen cheval a Hestor, si li donent et puis
l'enmainent el chastel a fine force, si li dient qu’il
remaindra laiens et sera sire d’els tos, mes il dit qu’il
ne le feroit en nule maniere. Totes voies le font desarmer et le mainent el mestre palés, et lors encontre la
damoisele que Dodinials avoit sievie jusqu’a la planche.
 Et quant ele encontre Hestor, si le salue molt cortoisement et il li. Et ele avoit esté amie al chevalier ocis,
mes il estoit si desloials et si traïtres qu’ele ne l’amast
por riens. La nuit, quant il orent mengié, demanda la
damoisele a Hestor dont il estoit et il dist qu’il est de
la maison le roi Artu. « Par foi, fet ele, ce m’est molt
bel. Ausi a il çaiens un chevalier de la maison le roi
Voire ? fet Hestor. Amenés le avant, si le verrom.;
Et elle le fet amener. Et quant Hestor le voit, si conoist
que c’est Dodinials li Salvages, si saut en estant et
li cort les bras tendus; si fet li uns a l’autre molt grant
joie. Et Hestor li demande quele aventure l’amena a
cest chastel et il li conte comment une damoisele l’avoit
amené jusqu’a la planche ou il dut estre noiés; et quant
il fu venus a rive, si le prist I. chevaliers et le fist
metre en prison.  Et lors voit la damoisele devant lui
si le conoist et li demande por quoi ele l’avoit fet venir
cele part. « Par foi, fet ele, ce vos dirai je bien. Il est
voirs que mes amis, qui ore est mors, vos haoit sor tos
homes por une plaie que vos li feistes antan a une
assamblee; si me dist que iamés ne duerroie a lui qu’il
ne m'oceist, se je ne faisoie tant que je vos amenaisse
ceste part. Si me fist aler a la cort le roi Artu por vos
querre, et bien m’avoit commandé que je ne revenisse
mie sans vos.  Et por ce fis ie tant que vos a venistes
avec moi et passastes l’eve. Et quant il sot que cestiés
vos, si se fist armer et vos corut sus si tost com il pott
et vos fist metre en prison, ensi com vos veistes, et
disoit bien que jamés n’en istriés. Mais or vos en est
si bien avenu que cist chevaliers vos en a vengié, kar
il
li a la teste coupee. Si vos ai dit ce que vos me
demandastes. — Sire, fet Dodinials a Hestor, or covient
il que vos me diois, s'il vos plest, quete acheison vo
amena ceste part. »  Et il li conte comment li compaignon de la cort le roi sont meu por querre Lancelot
del Lac et li dit la novele que la roine en aporta a cort.
« Si avom, fet il, juré que jamés ne finerom d’aler tant
que nos sachons veraies noveles de sa mort ou de sa
vie. — Puis qu’il est ensi, fet Dodinials, je vos creant
loialment que jamés en la cort mon seignor le
roi Artu n’enterrai devant que li autre i soient venu:
si devieng orendroit compains de ceste queste. » Et
Hestor en est molt liés. Cele nuit orfrirent cil de laiens
a Hestor la seignorie del chastel, mes il n’en ot talent
del prendre, ains s’em parti al matin entre lui et Dodinel
et errerent tant qu’il vindrent al jor devisé a la Blanche
Crois a l’issue de la forest.
si avint si bele aventure que tuit li compaignon i
vindrent a hore et a tens; et quant il s’entrevirent, si
furent molt liez et molt orent grant joie des trois compaignons qu’il cuidoient avoir perdus, et or les voient
sains et haitiés. Si conta chescuns ce qu’il avoit trové
en la semaine, mais de Lancelot n’i ot nul qui noveles
en aportast a : si en furent tuit molt dolent et molt corocié.  Et mesire Gauvain dist, puis qu’il n’en ont rien
oI, que or se pueent il departir del tot; si oste son
hialme de sa teste tos premiers et ausi fet chescuns le
son ; si s’entrebaisent tuit al departir et plorent de la
pitié qu’il ont de ce qu’i ne se cuident mes a piece
reveoir ausi ensamble com il sont ore. Si font trop
grant duel a lor departement a, mes mesire Gauvain se
part d’els tos premiers, si grant duel faisant com s’il
veist devant Iui mort tot le monde. Et ausi plorent tuit
li doze compaignon. Si tient sa voie chescuns par soi
Mais or se taist li contes d’els et parole de mon seignor
Gauvain premierement.
se fu de ses compaignons partis, si com li livres vos a
Or dit ii contes que, quant mesire Gauvain
devisé, qu’il s’en ala tos sols et passa mainte terre
et tos jors par la ou il venoit aloit demandant noveles
de Lancelot, mais onques ne trova qui de rien l’en
puist asener, et tant qu’il ot bien alé Il. semaines et
plus sans aventure trover qui face a amentevoir ; si
vint a un samedi al soir en une blanche abeie et ilueo
laissa ses armes et prist unes autres; et l’endemain
remest laiens tot le jor, por ce que diemenches estoit
Al lundi matin s’em parti,si tost com il ot messe of̈e
et erra la plus droite voie qu’il savoit vers le roialme
d’Estrangore.
et froide, et la gravele reluisoit com argent; et tot
Et lors vint a une fontaine dont l’eve estoit et clere
entor avoit grant plenté d’arbres vers; si en estoit la
fontaine avironee, si donoient si grant ombre al lieu
que l’eve n’avoit garde des agais del soleil: si en estoit
la fontaine trop plus delitable. Mesire Gauvain vient
cele part a, si voit la fontaine si bele qu’il i em prent
talens de boivre; si descent de son cheval et oste son
hialme et s’asiest delés la fontaine », si en boit molt
volentiers.  Et en ce qu’il se reposoit iluec, es vos
venir tot le chemin une damoisele sor I. palefroi qui
venoit la grant ambleure. Et quant ele voit mon seignor
Gauvain, si le conoist molt bien, kar encor n’avoit il
mie son hialme relascié; si le salue al plus bel qu’ele
set et il dist que bone aventure li doinst Diex. « Mesire
Gauvain, fet ele, quel part irois vos ? — Si m’aït Diex,
fet il, damoisele, je ne sai. — Et qu’alés vos querant ?
fet ele. — Certes, fet il, je quier se je puisse trover qui
noveles me deist de Lancelot.  — Coment ? fet ele.
Ou est il done ? — Par foi, fet il, l’en cuide a la cort
qu’il soit mors et nos somes meu jusqu’aXII. chevaliers por enquerre se ce est voirs : si ne poons mes
revenir a cort devant que nos en sachom verité a.
— Certes, fet ele, de lui ne sai je rien, fors tant que ce
seroit trop outrageus damages, se il estoit ensi avenu.
Et ja, se Dieu plest, ceste novele ne sera vraie, kar
trop en seroit chevalerie abaissiee. Si vos pri par amor
que vos veignois anuit mes herbergier o moi et je vos
herbergerai tot a vostre voloir. »  Et il dist que si
feist il volentiers, mais il n’en est mie encore tens a.
e Par la foi, fet ele, que vos devés a la rien del monde
que vos plus amés, venés i.» Et il li dit que tant l’a
conjuré qu’il i ira; si monte et aquelt sa voie avec la
damoisele; si vont bien I. lieues englesches, et tant
qu’il voient un petit chastel el chief d’une mareschiere».
« Sire, fet ele, veés la le chastel ou vos girrés anuit.»
Lors sont venu cele part, si entrent dedense; si les
descendi l’en a molt grant joie et enmenerent amont
mon seignor Gauvain; si le desarment por lui alegier.
 Et la damoisele le maine en une chambre jonchiee d’erbe fresche por la chalor qui assés estoit
grans a. Et quant il i ont I. poi sis, uns vaslés entre
laiens et dist a la damoisele: « Dame, mes sires est
venus, qui amaine avec luiXXX. chevaliers. — Va ten,
ret ele, si li di que il viegne a moi, si vera quel oste je
li ai amené. »» Lors demande mesire Gauvain por quoi
il amaine tant de chevaliers. « Sire, fet ele, je le vos
dirai. Il est voirs que ci pres, a I. Iieues englesches,
avra demain I. tornoiement feru devant le chastel del
Molin, si buen que de meillor n’oïstes mes pieça parler;
si le fet ferir li rois Narbaoc qui estoit parens Galehout,
le fil a la Jaiande; et ont establi entr’els que cil qui al
meillor de tos i sera esleus avra. I. esprevier et I. faucon en reconoissance de victoire. Et se il avient qu’il
amaint s’amie avec Iui, ele avra le plus riche chapel del
monde. Et por ce que mes amis voldroit volentiers
conquerre ceste honor, a il mandé chevaliers de cest
païs qui seront demain o lui, por ce que uns chevaliers
sols ne porroit mie granment fere en si grant tornoiement, se il n’estoit de trop haute proesce a : si a ja dit
que il me menra avec lui et que j’avrai le chapel, s’il
onques puet. Si vos pri, mesire Gauvain, par la foi que
vos devés le roi Artu vostre oncle, que vos i viengniés
demain et aidiés a mon ami. Et je sai bien que, se vos
le volés fere, nos en avrons le victoire et vos l'onor, lar
par vos vaintra mes amis le tornoiement, se il le vaint. »
Et il dist qu’il ira molt volentiers, puis qu’ele l’em prie;
et cele l'en mercie molt
A ces paroles vint en la chambre li sires de laiens
et c'estoit. I. grans chevaliers, bien fes de cors et blons
comme laine, et avoit non Tanaguins li Blons, por ce
qu’il estoit L. des plus blons chevaliers de tot le païsa
Et quant s’amie le voit venir, si se drece encontre lui
et li dist : « Veez ci mon seignor Gauvain qui nos aidera
demain al tornoiement. » Et quant cil l’entent, si cort
a mon seignor Gauvain les bras tendus et dist que bien
soit il venus sor tos les chevaliers del monde. Et lors
s’asient, si commencent a parler de lor aferes et s’entracointent al miels qu’il sevent »;  Et mesire Gauvain
li demande comment il a non et il li dist et puis li conte
del tornoiement qui doit estre, ensi com la damoisele li
avoit dit, ne il ne cuidoit pas qu’il le seut encore; puis
li requiert qu’il l’en art; et mesire Gauvain dist que si
fera il volentiers. « Voire, fet cil, en non Dieu, dont
ne dot je mie que je n’en aie l’onor, puis que vos serois
en m’aide; et si m’aït Diex, ie vos en sai meillor gré
que se vos me donissiés le meillor chastel que vostre
oncles li rois ait. a » Atant assistrent al souper, si mengierent molt lieement et molt furent lié cil de laiens de
la pramesse que mesire Gauvain lor avoit fet, kar grant
fiance avoient en lui de vaintre le tornoiement.
 A l’endemain, quant il furent atorné chescuns a
sa maniere, si fist li chevaliers vestir sa damoisele et
atorner si richement que nule ne peust estre plus cointement ne plus bel, kar il savoit bien qu’ele seroit veue
de haus homes et de riches barons: et ele estoit sans
faille une des plus beles damoiseles de tot le pars. Et
lors s’em partirent et errerent tant qu’il vindrent desus
Ie tertre ; si virent en la valee desos le tornoiement qui
estoit ja commenciés en une molt bele praerie qui bien
duroit II. lieues de long et une de lé a. Et li rois Narbaoc ne portoit pas armes celui jor, ains avoit
fet drecier en mi les pres unes loges de fust ou la
roine sa feme et les dames et les damoiseles del pais
s’estoient totes alees apoier por le tornoiement veoir;
si avoit iluec une niece la roine qui disoit, oiant totes,
qu’ele avroit le chapel, kar ses amis le faisoit miels que
nus qui encore fust venus a l’assamblee.  Mais quant
I'amie Tanaguin i fu venue et ele or̈ la vantance que la
damoisele faisoit, si dist qu’ele ne disoit mie voir. « Por
quoi ? fet cele. Por ce, fet l'autre, qu’il i a meillor chevalier de lui qui orendroit i est venus. — Et qui est il a
fet la damoisele. — Par foi, fet cele, son non ne savrés
vos pas ore, mes vos le porrois conoistre par tens. »
Lors est cele molt corocie; si dist a la damoisele qu’ele
s’en viegne apoier delés li, si li mosterra le chevalier
qu’ele dist, et cele i vet, si regarde les chevaliers qui
poignoient amont et aval. Et mesire Gauvain demande
a Tanaguin de quel part il se voldra torner; et il dist
qu’il velt estre encontre la gent le roi, si se torne devers
le conte des Broches, et cil quens avoit le tornoiement
enpris encontre la gent le roi a.
 Quant il se sont torné de cele part ou il vuelent,
si poignent por aidier a lor compaignons et mesire
Gauvain se met es rens por joster. Et maintenant vint
encontre Iui I. chevaliers molt preus; si s’adrecent li
uns a l’autre tant com cheval pueent aler. Mesire Gauvain abat le chevalier si felenessement que al ehaoir»
ot cil brisié le bras senestre. Et il laisse maintenant
corre as autres, l’espee nue en la main, si fiert et abat
devant lui quanqu’il ataint, si trebuche chevaliers et
chevals par cops de lance ou d’espee, si point amont et
aval ne ne refuse nul qui le weille atendre » : si le fe
si bien en totes manieres que tuit dient qu’il en doit
avoir le los et le pris.  Et cele qui estoit amie Tanaguin dist a la niece le roi: « Damoisele, ne vos disoie
ie voir ? Ce est cil a cel escu blanc qui tot vaint. — En
non Dieu, fet cele, vos parlés encore trop tost, lkar par
aventure, se il le fet orendroit bien, tels chose puet
avenir qu’il ne le fera mie sempres si bien: et por ce
n’en devés vos mie tant dire que vos n’i puissiés recovrer et que vos ne vos en repentois. — Je ne m'en
repentirai ja, fet cele, lkar je sai bien qu’il le fera sempres miels qu’il ne fet ore; et si vos le conoissiés ausi
bien comme je fas, vos nel desdiriés ja. »
 En ce qu’il parloient issi, si issirent del chastel
bien II. cens chevaliers armés; si poignent por aidier a
la maisnie le roi qui ja defailloit durement, kar trop malement les menoit mesire Gauvain. Et quant il sont venu
a l’asamblee, si le font si bien que avant les fers de lon
lances ne remaint chevaliers en sele qu’il ne facent voler
a terre; si les destrainent si que a force covient a la
gent le conte guerpir la place, kar trop sont cil qui
encontre els estoient; si s’en fuissent fui tot a, quant
mesire Gauvain recuevre si bel que tuit se merveillent
de sa proesce, si s’esforce tant a quelque paine que si
compaignon sont remis o lui
 Et lors vint a l’assamblee le freres le conte des
Broches, si amena avec lui bien trois cens chevaliers a;
et quant il aprocherent si qu’il n’i ot que del ferir, si
vindrent si randoneement qu’il rechacierent ariere la
maisnie le roi jusqu’a lor lices; mais iluecques se retindrent comme cil qui molt estoient preudome, s’il ne
fuissent si poi, si soffrirent une piece cels qui de pres
les enchaçoient. En ce qu’il estoient a si grant meschief », si venoit aval les pres I. chevaliers armés d’unes
armes vermeilles et fu si sols qu’il ne menoit avec lui
escuier ne garçon e; si commença a regarder le tornoiement et vit les gens le conte t qui trop bien se
defrendoient, com a tel meschief.  Et li chevaliers
se torne maintenant devers les gens le roi, et quant li
hiraut a le voient, si commencent a crier: « Or ça, gentils chevaliers, aide a cels qui greignor mestier
en ont !» Et il se met tantost es rens encontre cels
que mesire Gauvain aidoit; si tor laisse corre et abat
le premier qu’il encontre, et puis le secont, et puis le
tiers ; si fet tant que d’un glaive en abat Ilil. Et lors
met la main a l’espee, si se met en la greignor presse
et le fet si bien al premier poindre que il les fet tos
resortir plus d’une archiee », ne nus nel voit qui net
redot, lar il n’ataint chevalier a droit cop a cui il ne
face widier les arçons; si haste si ses enemis que
tuit li roial sont recovré par la proesce de lui e. Et cil
devers mon seignor Gauvain en sont si esbahi qu’a poi
qu’il ne s’enfuient de la place.
 Lors dient cil qui as fenestres estoient des loges
que tot vaint li vermals chevaliers, celui qui porte l’escu
vermeil al blanc lion a, et tant que mesire Gauvain en ot
la novele qui s’estoit alés aventer hors del tornoiement:
si li dist I. garçons que laiens a I. chevalier, le meillor
que l’en veist onques mes, kar il tos sols a desconfite
la gent le conte et par Iui sont recovré li home le roi
qui orendroit estoient si au desos qu’il erent tuit desconfit b. Quant mesire Gauvain l’entent, si se merveille
molt qui il puet estre; si relace molt tost son hialme
et prent une lance, la plus fort qu’il pot trover, si vient
bruiant as rens et encontre le chevalier vermeil qui
avoit lance recovree e.  Et si tost com il s’entrevirent,
si muet li uns vers l’autre, et li cheval furent fort et
bien corant, si vindrent tost. Et li chevalier furent de
grant pooir a, si s’entreñerent si durement sor les escus
que les lances volent en pieces; mes ne chaï ne li uns
ne li autres, ains s’en passent outre tuit afichié ». Se
mesire Gauvain est dolens de ce qu’il n’a le chevalier
abatu, cil est cent tans i plus dolans de ce qu’il n’a
abatu mon seignor Gauvain; si en est si honteus qu’il
ne set qu’il doie devenir. Et tuit cil qui la joste ont
veue dient que molt sont li dui chevalier de grant
proesce. Et il reprenent lances; si s’adrece li uns vers
l’autre par mi les rens qui bien lors estoient delivre e ;
si se refierent si grans cops qu’il se metent par mi les
escus et par mi les haubers les glaives trenchans, mais
il n’i a celui qui gaires soit navrés.  Il s’entrehurtent
des cors et des visages si durement qu’il n’i a celui a
cui li cervials ne soit si trobles que a paines se pueent
il tenir as arçons; mais trop est mains grevés li chevaliers que mesire Gauvain, si revient tost de l’estordison et prent une grosse lance, tote la plus forte qu’il
pot avoir. Et autretel fist mesire Gauvain qui encore
estoit tos estordis »; si point li uns vers l’autre por
fere la tierce joste et se fierent par mi les escus;
si
brise mesire Gauvain son glaive. Et li chevaliers le fiert
de si grant force que il le porte del cheval a terre tot
envers, puis s’en vient outre por parfere son poindre.
si trait l’espee et se fiert entre la gent le conte, si les
en maine ferant jusques devant les loges ou les dames
et les damoiseles estoient apoies. Et quant il les
a amenez tresque la, si tornent en fuies, kar plus ne
pueent mes soffrir.
 Et lors commence la chace qui longuement dura
tant que molt en pristrent les gens le roi. Et quant li
vermals chevaliers voit que tuit cil sont desconfit sans
recovrer. si s’en revet tot son chemin et se fiert en la
forest qui pres d’iluec estoit. Et quant mesire Gauvain
fu remontés, si a si grant duel et si grant honte qu’il
n’ose remanoir en la place, ains s’en vet sans congié
Prendre aprés le chevalier qui abatu l’a, et dist que
iamés ne finera tant que il l’avra ataint, et s’il n’est
de la maison le roi, il se combatra a lui tant que li uns
en sera outrés l ou mors, ne autrement ne puet remanoir. Et se il seust que Lancelos fust vis, il cuidast
veraiment que ce fust il; mais par ce qu’il croit qu’il
soit mors, n’en set il que dire. Si s’en vet vers la
forest, corociés et plains d’ire, et regrete sa
mescheance qui ja li est avenue en ceste queste Il.
fois
 En tel duel et en tel ire chevalche si qu’il voit tot
adés devant lui les esclos al chevaliers et bien set qu’il
le sieut droitement a ; si a tant alé qu’il vint chiés un
forestier qui estoit herbergiés dejoste I. vivier, et il
estoit ja pres de nuit b; si entre en la cort et seriant li
saillent a l’estrier por lui descendre, puis le desarment
et l’enmainent laiens en la maison qui molt estoit grans
et bele e. Et quant il i est entrés, si trueve Hestor des
Mares qui se seoit en une cochie; et quant cil le voit,
si li saut al col et dit que bien soit il venus a, et mesire
Gauvain li fet greignor samblant de ioie que li cuers
ne li aporte.  Et Hestors li demande dont il vient a
a
ceste hore et il dist: « D’un tornoiement qui fu
l'issue de ceste forest. Si ai tote jor sievi I. chevalier
a unes armes vermeilles qui trop bien le fist. Mais
endroit moi me plaing je molt, kar il m’a fet le greignor
honte qui onques mes m’avenist. — Comment, sire ?
fet Hestor. — Par foi, fet il, nos jostames entre moi et
lui, voiant tos cels de la place, si ne le poi abatre ne
il moi; mais totes voies me navra il un poi en l’aissele; si avint a la tierce joste qu’il me porta del cheval
a terre, et de ce ai je si grant duel que a poi li cuers
ne me part el ventre. Et j’ai puis alé tos jors aprés lui,
por ce que je le i cuidoie trover, lear il ne puet remanoir
qu’'il ne me conquiere ou je tui.
 Quant Hestors ot ce que mesire Gauvain dist, si
en est trop hontos, kar il conoist bien que ce est il
qu’il vet querant; si en est si dolans qu’il volsist miels
estre ferus d'une espee par mi les II. cuises qu’il l’eust
abatu a, car il en cuide estre mal de lui a tos jors mes.
ne sa haine ne voldroit il avoir en nule maniere. Maintenant se met a genolz devant lui et dist: « Ha, sire,
por Dieu, pardonés le moi, que certes je ne vos conoissoie mie. Et je vos iur sor tos les sains del monde que je
ne l’euisse fet en nule maniere, se ie seuisse que ce
fuissiés vos : si m’en met en vostre merci outreement
et le vos amendrai en tel maniere com vos savrois
miels deviser. P» Et quant mesire Gauvain l’ot que ce
est il, si li pardone molt debonairement.
 Cele nuit jurent laiens molt a aise, et al matin
si tost com il aperceurent le jor, se partirent de laiens
et dient qu’il iront ensamble jusqu’a tant que alcune
aventure les departira; si vienent en unes gastes landes, si loing de recet que il n’avoit ne vile ne chastel
pres d’iluecques a. Quant il orent alé entor demie lieue
si troverent unes broces petites et voient a destre partie
pres d’un chemin, une viels chapele. Il tornent cele parl
por or̈r messe, lkar il n’estoit mie encore tierce; et quant
il vienent pres d’iluec, si descendent et atachent lor
chevals a un arbre, puis entrent ens. Mes il n’i truevent
ne home ne feme, ains voient la chapele viels
anciene, si que li mur en estoient fendu et decrevé et
ausi comme tot porri. Il vienent jusqu’a l’autel, si le
truevent gasté et decheu et voient par deriere. I. petit
huis qui entroit en un grant cimetiere.  Mes entre
I’autel et le cimetiere avoit une tombe de marbre ver;
meil ou il avoit letres blanches portraites molt soutilment. Il regardent les letres grant piece et dient que
por noient ne sont il mie venu cele part, kar sans
aventure ne s’en partiront il huimés. Et Hestor list les
letres qui dient: «Os tu, chevaliers errant qui vais
querant aventures, garde que ja ne te metes en cel
cimetiere por les aventures achever qui i sont, lear ce
seroit paine gastee, se tu n’es li chaitis chevaliers qui
par sa maleurose luxure a perdu a achever les merveilloses aventures del Graal, celes ou il ne porra
jamés recovrer. »
 De ceste parole se merveillent molt andui li compaignon et dient qu’il n’entendent mie bien ce que les
letres welent dire, lkar trop obscurement parolent; et
neporquant, si comme mesire Gauvain dist, des aventures del cimetiere veoir ne se tendra il pas. Si vienent a l’uis entre lui et Hestor et voient al chief
del cimetiere une tombe qui ardoit trop durement et
lamboit si cler que la flambe en sailoit contremont
plus haut d’une lance a. Et tot entor avoit tombes desqu’a XII. qui n’ardoient pas, si avoit desus chescune
une espee dreciee.  De ceste aventure se merveille
molt mesire Gauvain et Hestors; et quant il ont la
tombe ardant assés esgardee, si dist mesire Gauvain:
« Hestor, fet il, par mon chief, vés ci la plus merveillose aventure que je veisse onques mes. Or covendra
que nos nos i essaiom, se nos de saiens volons partir
a honor : si vos pri que vos m’i laissois aler por savoir
que ce puet estre, et vos m’atendrois ici; ne ne vos
movés por chose que vos me voiés fere, devant que j’aie
del tot railli ou achevé. — Sire, fet il, volentiers. »
 Lors entre mesire Gauvain el cimetiere, l’escu al
col, l'espee al costé a ; et quant il aproche des tombes,
si se merveille plus qu’il ne fist huimés, kar il voit les
espees qui desus les tombes estoient drecies tot par
eles et vienent droit a Iui et li donent tels cops desus
le hialme qu’il n’a si buen pié qui sostenir le puisse.
ains est si estordis qu’il vole a terre a genols et
a
Paumes. Et quant il se volt relever, si sent descendre
desor son chief si grant plenté de cops qu’il ne set de
soi prendre conroi, ains chiet a terre et gist grantt
Piece en pasmisons. Et quant il revient en son pooir
et il oevre les iex, si se trueve al chief del cimetiere.
a Puis de la chapele, par devant Hestor.  Et lors
a il molt grant honte; si se relieve a et dist que s’il
devoit morir, ira il a la tombe; si gete l’escu sor sa
teste et trait l’espee et s’adrece vers les tombes. Et
quant il les aproche b, si voit les espees vers lui venir,
et il se cuevre al miels qu’il puet, mes ce ne li a mestier.
k ar il est a cele fois pis conreés qu’il n’avoit esté
devant : si est si mal atornés que li sans li saut par mi
le nes et par mi la boche et par mi les oreilles, si a
si grant anguoisse qu’il cuide bien morir en la place,
si se pasme et est longuement en tel dolor. Et quant
il revient de pasmisons, si se trueve a l'uis de la chapele, ausi com il avoit fet devant, mes il est si travailliés et si las qu’a paines puet il parler. 
Et
Hestor en a molt grant anguoisse, si li demande
comment il li est. « Comment, fet il, Hestor ? Certes
molt malvaisement, kar trop ai dolor al cors et duel
al cuer. Dolor al cors ai je, kar a je ne cuit pas que
je me dousisse onques mais autant com je fas orendroit,
et duel al cuer ai je, kar je sui li plus mescheans
chevaliers de tot le monde, qui soloie estre li miels
chaans chevaliers de tos. — Sire, fet Hestor, encore
n'est mie nes li chevaliers a cui il ne soit mescheu
alcune fois en alcune chose, et por ce n’en devés vos
pas estre si corociés.
 Lors li oste le hialme de la teste por le vent
recueillir et le laisse gisant delés la chapele, puis a
prent son escu et tret l’espee et entre el cimetire et
vet a grans pas vers la tombe ardant; mais il n’a
gaires alé, quant il se i sent ferir sor le hialme et sor
l'escu si grans cops qu’il chiet a la terre tos estordis.
Mais il se releve molt viguerosement comme cil qui
molt estoit de grant proesce, et quant il se cuide del
tot redrecier en son estant, si le recovient a terre flatir.
kar il ne puet durer a la plenté des cops qui sor lui
descendent: si est si atornés qu’il n’a pooir de soi
drecier en nule maniere, ains gist a terre aussi comme
mors ».  Et se mesire Gauvain avoit esté batus et
defolés, encore fu cist pis, lar plus i demora que mesire
Gauvain ne fist; si se retrova a l’entree de la chapele.
Et lors fu il trop esbahis, mes plus n’en pooit fere, lar
tant estoit las et traveilliés qu’a paines pooit il les iex
oVrir. A chief de piece se drece en estant et regarde
environ Iui, ausi com s’il eust dormi a, et voit a l’entree
de l'uis unes letres qui disoient: « Ja nus n’entrera
en cest  cimentire qui a honte ne s’en parte
iusqu’atant que li fis a la roine dolerose i vendra.»
 Lors mostre a mon seignor Gauvain les letres et
il les regarde et dist que de tos ces briés ne puet il
riens savoir ne entendre, lar trop obscurement parolent
et que aillors les en covient aler, lkar a ceste aventure
ont il failli. Et Hestors a si grant duel qu’il ne puet
mot respondre, ains s’em part de la chapele corociés
et plains d’ire et lermoiant des iex a ; si vienent a lor
chevals, si montent et s’en vont les chiés enclins desos
les hialmes, pensant et dolosant de la mescheance qui
avenue lor est; si chevalchent en tiel maniere iusqu’aprés miedi que li uns ne dit mot a l'autre »
 Et lors sont venu a une forest vielle et ancienne,
haute et espesse d’arbres. Il truevent a l’entree de la
rorest I. chemin forchié ou il avoit une crois de fust,
et en cele crois estoient letres escrites qui disoient:
« Os tu, chevaliers trespassans qui ca t'achemines, vois
ci.II. voies, P'une a destre et l’autre a senestre; mais
garde, si chier com tu as ton cors, que tu en cele a
senestre ne te metes, lkar bien sachies que ja ne t'en
partiroies sans honte. De cele a destre ne te di je mie,
lear il n’i a pas tel peril. »  Quant il ont ies letres
leues, si dist Hestor a mon seignor Gauvain: « Bials
sire, je vos commant a Dieu, kar en ceste voie a
senestre enterai je, por ce que ces letres le me deffendent, et vos enterois en ceste autre. — Non ferai, fet
mesire Gauvain, mes vos i enterrés et je enterrai en
cele a senestre. — Par foi, fet Hestor, ja ne sera
altrement que je di. » Lors ostent lor hialmes, si s’entrebaisent et plorent al departir. Si entre Hestor en sa
voie et mesire Gauvain en la soe. Mais atant laisse ore.
li contes a parler d’Estor et retorne a conter de mon
seignor Gauvain.
 Or dit li contes que, quant mesire Gauvain
se fu partis d’Estor, que a il erra tot le droit chemin
de la forest tant que ce vint aprés none. Et tors voit
sor destre un paveillon tendu les le rieu d'une fontaine.
II torne cele part por savoir qui dedens est, et quant
il vient a Puis, si voit dedens jusqu’a VI. homes qui
menjoient a terre sor l’erbe fresche ». Mesire Gauvain
n'avoit mengié de tot le jor, si en avoit il grant talent;
et por ce descent il e, si atachie son destrier a un arbre
et pent son escu a une branchie a, puis entre el paveillon
et salue cels qui al mengier seoient; mais il n’i
celui qui mot li die, ains le regardent tuit molt felenessement.  Et quant il voit qu’il ne respondront rien,
si ne laisse mie por ce qu’il ne s’asiee, i’espee çainte,
et oste son hialme de sa teste et le met delés lui; puis
commence a mengier molt durement, comme cil qui
grant fain avoit, et dist a celui delés cui il seoit
«Mengiés, bials sire, et fetes bele chiere ! — En non
Dieu, sire chevaliers, bele chiere ne puis je mie fere
de mon mengier, que vos mengiés devant moi; kar par
aventure ausi grant talent avoie je de mengier com
vos avés : si vos deffent que vos plus ne adesois, lar
par mon chiet vos le porriés bien comparer. » Et tuit
ii autre dient bien que s’il ne s’en vet, il l’ocirront;
et il dist que ia por els tos ne s’en remuera, « mais de
mon cheval, fet il, me poisse qui n’a que mengier. a»
 Lors saillent en estant tuit a et corent as haches et
as espees dont il avoient a plenté. Quant mesire Gauvain voit ce, si lace son hialme et cort a son escu. Et
cil vienent les espees traites por lui ocire, et il n'en
refuse nul qui al devant li viegne, ains fiert le premier
qu’il encontre a ce qu’il estoit desarmés, si durement
qu’il li fent la teste en II. moitiés », et cil chiet mors.
Et il recort sus as autres qui lor pooir faisoient de lui
blecier e : si en fiert si l’un qu’il li trenche le bras par
entre l’espaule et le coute. Et li autre tornent en fuie,
quant il voient lor compaignons si atornez.
 Et mesire Gauvain nes deigne plus enchaucier, ains
monte en son cheval et se remet en son chemin et erre
jusqu'aprés vespres tant qu’il vient en une grant valee
et esgarde desos Iui el fons del val; si voit I. petit
chastel molt bien seant, kar il estoit clos d’eve tot entor
et de buens murs bateilliés. Il torne son cheval cele part,
kar il i voldra la nuit gesir a, et est venus jusqu’a l’eve;
si trueve un pont de fust par ont l’en passoit el chastel ».
 Quant il fu venus en la maistre rue, si chevalche
vers la forteresce de laiens; et quant il en aproche,
si le prise trop, kar c’est la plus riche et la plus fors
que jamés il voie de son grant a. Il regarde sor destre
et ot crier une feme assés pres de lui, ce li samble; et
il point maintenant cele part ou il ot cele qui crie et
voit en une grant sale, par terre », une damoisele en
une cuve de marbre qui crioit si durement: « Sainte
Marie, qui me getera de ci ?» Mesire Gauvain acort
cele part et voit la cuve qui est bien la moitié plaine
d'eve, si qu’a la damoisele i avient jusqu’amont le
nombril. Et quant ele le voit, si li dist: « Ha, sire
chevaliers, por Dieu, getés me de ci !»  Lors gete les
mains et r’aert par mi les flans, mais il ne la puet
remuer por pooir qu’il ait; si s’i essaie Il. fois ou
trois, et quant cele voit qu’il ne la remuera, si li dist:
« Ha, sire chevaliers, failli avés. Ore poés dire seurement que ja de cest chastel ne partirois sans honte
avoir. — Damoisele, fet il, se je ne vos ai delivree, ce
poise moi, et je en ai fet si mon pooir que je n’en doi
estre blasmés. Mes or vos voldroie je proier par amor
que vos me deissiés comment vos estes ci et par quele
aventure et se vos en porrois estre delivree.  — Par
foi, fet ele, je sui en tele maniere que g’i ai totes les
dolors et sueffre totes les anguoisses, ne n’en serai hors
devant que li mieldres chevaliers del monde m’en getera.
Mais l’achoisons por quoi g’i sui mise ne savrois vos
ja ne vos ne autres par moi, devant que cil sera
venus qui de ci me getera: et sa venue est assés pres,
k ar ce sera en cest an. — Et comment, fet il, est ce
que vos soffrés tantes dolors ? — Comment? fet ele.
Tastés quels ceste eve est et lors le savrois. »
reve mais il ne la cuide l ja avoir retraite a tens, kar
 Lors mist mesire Gauvain l’une des mains dedens
tant le trova chaude qu’il cuide bien avoir la main
perdue a tos jors mes. « Sire chevaliers, fet la damoisele, ore savés quele anguoisse je sueffre. — Certes,
damoisele, fet il, ie ne voi pas comment vos puissiés
durer. — Par foi, fet ele, se je puisse morir par travail,
je fuisse pieça morte. Mais a Damedieu ne plaist
encore, lar il ne s’est pas encore vengiés d’un grant
pechié que je fis ja, por quoi je sueffre ceste anguoisse
et cest torment. Mais or vos en poés aler, sire chevaliers, quant vos plaira, lkar de moi oster de ci est ce
noiens, puis que vos avés failli, ne de mon estre ne
savrois vos pius.
 Et il s’en vet maintenant, quant il voit que plus
n’en porra trere a ; si s’en vet al mestre palés. Et vaslet
saillent encontre lui plus de X. por Iui descendre;
si li establent son cheval b et le mainent et palés en
haut por desarmer. Si i trueve mesire Gauvain grantt
plenté des plus bials chevaliers qu’il onques mes veist
en nule terre; si se drecent e tuit encontre Iui, si tost
com il le voient venir et li dient que bien soit il venus,
et il les encline tos. Et l’en li fet oster ses armes et li
baillent une molt riche robe a vestir, puis l’asieent
devant els et li demandent dont il est, et il dist qu’ill
est del roialme de Logres et de la maison le roi Artu.
Et lors li font il la greignor joie del monde et li demandent noveles de la cort: et il lor dist teles com il
les set.
 A ces paroles issi d’une chambre I. grans chevaliers a et il estoit I. des plus bials hom que
mesire Gauvain eust pieça veu et molt resambloit bien
gentil home. Et quant cil de laiens le voient venir, si
dient a mon seignor Gauvain que c’est li rois. Maintenant se dresce mesire Gauvain et dist que bien soit il
venus ; et cil li rent son salu a molt bele chiere,
si
le fet asseoir dejoste lui et demande qui il est, et il lij
conte tote la verité. Et lors en est li rois molt liés, lar
molt desirroit a veoir mon seignor Gauvain et a conoistre: si parolent ensamble et s’entracointent al plus bel
qu’il pueent »
 Endementiers qu’il parloient issi, se regarde
mesire Gauvain et voit par mi a une verriere un blanc
colon qui aportoit en sa boche. I. encenser d’or trop
riche. Et si tost com il fu laiens entrés, si fu li palés
raemplis de totes les bones odors que cuers mortels
porroit penser ne boche dire b. Et lors furent tuit si
amui que onques n’en i ot L. sol qui mot deist, ains
s’agenoillerent tuit, si tost com il virent le colon; et
il s’en ala tot droit en une chambre. Et maintenant
saillirent cil del palés et mistrent les napes sor les dois;
si s’asistrent li un et li autre sans ce que nus i deist
mot, ne nus n’i fu apelés e. De ceste aventure se merveille molt mesire Gauvain; si s’asiet avec les autres a
et voit qu’il sont tuit en proieres et en oroisons.  Et
aprés ce qu’il furent tuit assis a, ne demora gaires que
mesire Gauvain vit issir de la chambre ou li colons
estoit entrés une damoisele, la plus bele qu’il onques
mes eust veue jor de sa vie, et sans faille c’estoit la
Plus bele qui lors fust ne qui puis nasquist ». La damoisele fu desliee et estoit treciee en bende et avoit le plus
bel chief que feme portast, si estoit si bele de totes bialtés qui a feme aperent que onques plus bele feme ne fu
veue fors solement la Virge Mere qui porta Jhesu Crist
dedens son ventre e. Ele issi de la chambre et porta
entre ses.II. mains le plus riche vaissel qui onques par
home terrien fust veus, et fu fes en samblance de calice,
et le tint plus haut de son chief si que totes voies
l’enclinoit a.
 Mesire Gauvain esgarde le vaissel, si le prise plus
que rien qu’il eust veue a, mais il ne puet savoir de quoi
il est, kar de fust n’est il pas ne de nule maniere de
metal, ne de pierre ne rest il mie ne de cor ne d’os, et
de ceu est il tos esbahis. Aprés regarde la pucele », si
se merveille plus assés de sa bialté que del vaissel, lear
onques mes ne vit il feme qui de bialté s’apareillast a
ceste : si muse a li si durement qu’a autre rien ne pense.
Et ensi com la damoisele passe par devant le dois e.
si s’agenoille chescuns devant le saint vaissel et tantost
sont les tables replenies de tos les bials mengiers que
l’en porroit deviser; et li palés fu raemplis de si bones
odors com se totes les espieces terrienes i fuissent
Ie dois, si s’en retorne et entre en la chambre dont ele
 Quant la damoisele fu une fois alee par devant
vint. Et mesire Gauvain le convoie des iex tant com il
puet; et quant il ne la voit mes, si regarde devant lui
a la table ou il seoit a, mes il ne voit chose qu’il puisse
mengier, ains est la table vuide devant lui, et il n’i a
nus qui n’ait autresi grant plenté de viande comme s’ele
sorsist. Quant il voit ce, si en est si esbar̈s qu’il ne set
qu’il doie dire ne que fere, kar bien set qu’il a mespris
en aucune chose, por quoi il n’a eu a mengier ausi
come li autres; si sueffre a soi mesmes a demander
tant que les tables soient levees.  Aprés mengier.
quant il furent levé des tables, si s’en alerent hors del
palés et se departirent li uns ça, li autres la, si que
mesire Gauvain ne sot qu’il estoient devenu. Et quant
il volt descendre por venir en la cort, si ne pot de laiens
issir, lKar il trova les huis del palés molt bien fermés.
Et quant il voit ce, si se vet apuier a une des
renestres et commence a penser molt durement »
tenoit en sa main I. baston, et la ou il voit mon seignor
 Et lors voit issir d’une chambre un naim qui
Gauvain, si li dist: «Que est ce, dans malvais chevaliers ? Que par male aventure soiés vos apoiés a nos
fenestres ! Fuiés vos en, vos n’i devés pas estre, kar
trop a en vos vil chose, mais alés vos repondre ? en
aucune de ces chambres, que l’en ne vos voie !» Lors
hauce le baston por ferir mon seignor Gauvain, mais
il gete le bras encontre, si li tolt; et quant li nains
voit ce, si li dist: « Ha, chevalier, ce ne te valt rien.
Certes tu ne te poes de çaiens partir sans honte avoir. »
Lors s’en revet en une chambre et mesire Gauvain
regarde a a l’un des chief de la sale, si i voit le plus
riche lit del monde et il vet maintenant cele part, kar
il s’i bee a cochier ».  Et en ce qu’il s’i voloit asseoir.
si ot une damoisele qui li crie: « Ha, chevaliers, tu
morras ja, se tu t’i cochies desarmés, kar c’est li Lis
Aventuros. Mais veés la unes armes, si les pren et
puis si t’i aseu a, se tu vels. » Mesire Gauvain cort la
ou il voit les armes, si les prent et s’en appareille al
miels qu’il puet. Et quant il est tos armés de hauberc
et de hialme et d’escu et d’espee », si se vet aseoir el
lit, mais si tost com il fu assis, si ot un cri, le plus
let et le plus hisdeus e qu’il onques mes orst, et bien
cuide que ce soit de deable.  Et maintenant voit
issir d’une chambre une lance dont li fers est tos enflamés, si fiert mon seignor Gauvain si durement que por
l'escu ne por le haubere ne remaint que li fers ne li
soit passés par mi l’espaule d’outre en outre, et il se
pasme. Et lors ont la lance esrachiee a hors de s’espaule.
mais il ne set qui li oste ; si saine molt merveillosement,
mais del lit ne s’est remués, ains dist qu’il i morra
tos frois ou il verra plus qu’il n’a encore veu; mais
molt se sent navrés durement.
 Molt grant piece demora iluec mesire Gauvain.
tant qu’il i fu si anuitié que l’en veist laiens malvaisement, se ne fust la clartés de la lune qui laiens entroit
par plus de XL. fenestres qui totes estoient overtes.
Lors esgarde en une chambre, en cele qui plus estoit
prochaine de lui a, si vit.I. serpent, le plus grant et le
plus merveillos qu’il onques mes veist b, ne il n’a home
el monde qui del veoir ne deust avoir tote poor ne il
n'est el siecle nule maniere de color dont l’en ne peust
en ui veoir, lkar il estoit vermals et indes et jaunes et
noirs et vers et blans. Il avoit les iex roges et gros et
enflés et la bochie lee i et grant, et fu gros par mi le
pis e; si commença a aler amont et aval par mi la
chambre, juant soi de sa coe et batant la terre.
E
quant il s’est grant piece joez, si se torne ce desos
deseure et commence a giendre et a braire et a faire
la plus fort tin del monde.  Et quant il s’est ensi
grant piece debatus, si s’estent tot ensi com s’il fust
mors, et mesire Gauvain qui molt s’en merveille voit
qu’il gete de sa boche serpentials jusqu’a cent qui tuit
estoient vif. Et quant il a ce fet, si se part de la chambre et vient el grant palés, si trueve un lieupart, le plus
fier del monde, et il li cort tantost sus et cil a lui
Si
commence entr’ets deus la plus fiere bataille del monde,
lar li serpens cuide totes voies venir al desus del lieu
Part, mes il ne puet. Et en ce qu’il se combatoient issi,
avint a mon seignor Gauvain tels aventure qu’il ne pooit
veoir gote; si luisoit la lune molt cler. Mais a chief
de piece li fu rendue la clartés des iex si qu’il pot veoir
le lieupart et le serpent qui encor se combatoienta.
 Grant piece dura la bataille des. II. bestes, que
mesire Gauvain ne savoit liquels en avoit le peior ne
le miels. Et quant li serpens veoit qu’il ne porroit venir
al desus del lieupart, si s’en revet en la chambre dont
il estoit issus. Et si tost com il i est entrés, si li corent
sus li serpentel et il a els; et cil se deffendent molt
durement et aide li uns a l’autre de tot son
pooir: si dure la meslee d’els grant piece de la nuit 
tant que en la fin ocist li grans serpens les serpentials
et li serpentel ocistrent lui.
 Et lors commencent totes les fenestres de la sale
a flatir l’une encontre l’autre; si font si grant debatois
et si grant noisse qu’il samble que tos li palés doie
fondre. Et lors entre laiens L. vens si grans et si fors
qu’il enporte avant lui tote la joncheure del palés. De
ceste aventure se merveille plus mesire Gauvain que de
rien qu’il veist bnques mes ; si atent encore por veoir
que ce sera a. Grant piece aprés le debatement des
fenestres escote mesire Gauvain, si ot le greignor dolosement del monde et le greignor ploreis et bien li samble
que ce soit de femes.  Et quant il se velt drecier
por aler veoir que ce estoit, si voit d’une chambre issir
iusqu'a XII. damoiseles qui font le greignor duel del
monde; si vient l’une aprés l’autre et dient tot en
plorant: « Bials Sire Diex, quant istrons nos de cest
travail ? » Et quant eles sont venues a l’uis de la
chambre ou li colons estoit entrés le soir devant, si
s'agenoillent et font lor proieres et lor oroisons et totes
voies plorent molt durement. Et quant eles i ont esté
grant piece, si s’en revont la dont eles estoient venues.
 Quant les damoiseles s’en sont alees, si voit
mesire Gauvain issir d’une chambre I. grant chevalier
armé de totes armes, l’escu al col, l’espee en la main,
si dist a mon seignor Gauvain: « Levez de ci, sire
chevaliers, et alés en une de ces chambres dormir, kar
ci ne porriés vos remanoir longuement. » Et il dist
qu’il i remaindra ou il morra. « Non ferois, bials sire,
kar ançois me combatroie je a vos que vos i remansissiés. — De combatre, fet mesire Gauvain, me sofferoie je bien et neporquant ains le feroie je que aler
m'en. — Par foi, fet li chevaliers, puis que vos ne le
volés fere par debonaireté, vos le ferois par force: si
vos gardez huimés de moi, lkar je vos deffi. »  Lors
li cort sus l’espee traite, l’escu geté sor la teste; et
mesire Gauvain se drece et se deffent al miels qu’il
puet, mais cil le haste molt durement; si se depiecent
les hialmes et les escus et se derompent les haubers
sor les bras et sor les espaules et sor les hanches, sie
se traient le sanc des cors. Mais molt est enpiriés mesire
Gauvain de la plaie de l’espaule, kar ele ne puet estanchier et ce le met auques al desos; si sueffre et endure
tant com il puet et se cuevre de son escu comme cil
à l’espee trenchant, si le maine une hore ça et autre la
com cil qui molt estoit de grant proesce.  Et mesire
Gauvain a tant soffert qu’il a s’alaine reprise, si cort
sus al chevalier molt viguerosement et li done grans
cops de l’espee par mi le hialme et par mi l’escu et
cil a lui ausi bien a ; si dure la bataille si longuement
qu’il n’i a celui qui n’a perdue la force del cors et le
pooir si merveillosement qu’il » ne pueent remanoir en
estant, ains chiet li uns d’une part et li autres d’autre e;
et il s’estoient tant combatu que la place estoit tote
jonchiee des mailes des haubers et des pieces de lor
escus; si sont si las et traveillié qu’il ne pueent les
testes lever, ains gisent a la terre ausi comme en pasmison. Grant piece ont esté en tele maniere que mesire
Gauvain gisoit devant le lit tos estandus et li chevaliers
auques pres de lui
 Lors commence tos li palés a crosler et a trambler et les fenestres prenent a flatir et a debatre et il
commence a toner et a espartir trop durement et a fere
le plus fort tens del monde, sans ce qu’il ne plovoit
pas. De ceste aventure est mesire Gauvain molt esmaiés,
mais il est si travailliés et si las qu’il ne puet la teste
drecier, et avec ce ot il si estoné le cervel del tonoire
qu’il avoit or qu’il ne set s’il est mors ou vis, ains gist
tot ausi comme mors a. Et lors vint laiens. I. vens si
doz et si soez que c’estoit une merveille. Et maintenant
descendirent el palés vois pluisors qui chantoient si
dolcement qu’il n’a el siecle chose qui a cele se puist
Prendre et bien  pooient estre entor. Il. cens.
Et mesire Gauvain ne puet gaires entendre de ce qu’il
dient fors qu’a la fois ot qu’il chantent gloire et loenge
et honor soit al roi del ciel. Et un poi ains que les
vois fuissent oïes, furent par laiens espandues totes
les bones odors terrienes. Mesire Gauvain entent bien
les vois, si les ot si dolces et si plaisans que il ne
cuide pas que ce soient terrienes choses, mes celestiels,
et sans faille si estoient eles. Et il oevre les iex, mais
il ne voit rien entor Iui et lors set il bien que ce ne
sont mie choses terrienes qu’il a or̈es, puis qu’il ne les
puet veoir ; si se levast molt volentiers, s’il peust, mais
il ne puet, kar il a perdu le pooir de tos les menbres
et la vertu del cors.
 Et lors vit issir de la chambre la bele damoisele.
cele qui le riche vaissel ot aporté devant les tables a
et devant li venoient dui cierge et dui encensier. Et
quant ele est jusqu’en mi le palés venue, si asist le
vaissel desus b une table d’argent, et mesire Gauvain
voit entor lui jusqu’a dis encensiers qui ne finent d’encenser. Et lors commencent totes les vois a chanter
ensamble si dolcement que cuers mortels ne le porroit
penser ne langue terriene dire, et totes disoient a une
vois : « Beneois soit li pieres des ciels. »  Quant li
chans a grant piece duré, si prent la damoisele le
vaisel et l'enporte en la chambre dont ele estoit venue,
et lors s’en departent totes les vois et s’en revont
Maintenant sont closes totes les fenestres del palésa,
si devint la saie si obscure que mesire Gauvain n’i vit
gote, mais de tant li est il bien avenu qu’il se sent
sains et haitiés autresi com s’il n’eust eu onques ne
mal ne ì dolor; ne de la plaie de l’espaule n’a il mes
garde, kar tos en est garis : si se drece liés et joians
et vet querant le chevalier qui a lui s’estoit combatus,
mais il ne le puet trover.
 Lors escoute, si ot vers lui venir grant plenté
de gent: si sent que l’en le prent par les bras et par les
espaules et par les piés et par la teste, si l’enporte
l’en fors de la sale et l’ont molt bien lré i en une charete qui en mi la cort estoit. Al matin, quant li solaus
fu levez, s’esveilla mesire Gauvain, si se trova en la
charete la plus laide del mont et vit son escu Iré as
limons de la charete et son cheval atachié a la coe de
la charete a; mais es limons devant avoit.I. cheval si
maigre et si chaitit qu’il valoit a paines par samblant
IiI. deniers. Et quant il se vit en tel lieu, si a si grant
duel qu’il » volsist miels estre mors que vis. 
maintenant vint cele part une vielle a tot une escorgiee, si commence le cheval a batre et le maine grant
aleure par mi les rues de la vile. Et quant li menestrel
voient le cheyalier en la charete, si vont aprés, huant
et criant, et li getent fiens et boe a et chavates et totes
tes ordures qu’il truevent; si le convoient en tele
maniere fors de la vile. Et quant il a passé i le pont
de fust, si s’areste la vielle et le deslie, ? puis li dist
qu’i saille fors de la charete, lar trop i a sis. Et il n
saut jus, si monte en son cheval et demande a la vielle
comment li chastials a non, et ele dist: « Corbenic. »
Et il s’en vet maintenant, faisant le greignor duel del
monde et maudit l’ore qu’il fu nes et qu’il fu chevalier,
lkar or a il tant vescu qu’il est li plus vils a et ti plus
honis de tos homes.
 Ensi s’en vet mesire Gauvain, plorant et dolosant.
et faisant son duel, et eirre tot le jor sans boivre et
sans mengier ; et al soir, vint chiés un hermite que
i'en apeloit l’ermite Segre; si vint ançois a que li preudom eust ses vespres chantees, si les ol mesire Gauvain molt volentiers. Et quant eles furent dites, li preudom entra en son habitacle et lors demanda a mon
seignor Gauvain qui il estoit et de quel pars, et il li
dist tote la vérité. « Ha, sire, fet li hermites, que vos
soiés li bien venus ! Certes vos estes li hom del monde
que je plus desiroie a veoir. Mais por Dieu ou geustes
vos anuit ? » Et mesire Gauvain est si corociés qu’il ne
ii puet respondre, ains i li vienent les lermes as iex.
 Et lors s’aperçoit bien li preudom qu’il est corociés
d’aucune chose, si laisse la parole ester fors qu’il li
dist itant: « Sire, por Dieu, ne soiés dolens por
chose qui avenue vos soit, lrar il n’est si preudom a
cui il ne meschiee alcune fois. — Certes, sire, fet mesire
Gauvain, je sai bien qu’il meschiet a maint preudome,
mais onques ne meschar tant a un sol home com il m’est
mescheu puis .XV. jors. » Et lors li conte totes les
aventures qui la nuit li estoient avenues. Et li preudom
le regarde, si devint si esbahis qu’il ne dist mot d’une
grant piece; et quant il pot parler, si dist: « Ha,
sire, certes voirement vos est il mescheu, lar vos le 
veistes et si ne le l coneustes.  — Ha, bials sire, fet
mesire Gauvain, por Dieu, se vos savés que ce fu, si le
me dites. — Certes, fet il, ce fu li Sains Graas ou li
sains sancs Nostre Seignor fu espandus et recueillis.
Et quant vos ne fustes humelians et simples, bien vos
doit estre ses pains veez, et si fu il : ce veistes vos
bien, quant tuit i furent servi et vos i fustes obliez.
— Por Dieu, bials sire, fet mesire Gauvain, des aventures que g’i vi lar me dites la verité et tot le voir, se
vos savés a. — Ja par moi, fet il, n’en orrés rien et si
ne demoerra il mie que vos ne le sachois. — Bials dolz
sire, al mains me dites que li serpens senefie, se vos le
savés ». — Je le vos dirai, fet li preudom, mais aprés ne
m'en demandés plus, Kar ie ne vos en diroie plus.
 Voirs fu que vos veistes en la chambre le serpent
qui se jooit et gieta de sa boche les serpentials qu’il
laissa laiens. Et lors s’en issi por aler en la grant sale;
et quant il i fu venus, si trova le lieupart a cui il se
combati, mais vaintre ne le pot; et quant il vit que
vaintre ne le porroit, si s’en retorna en sa chambre,
et lors li corurent sus li serpentel, si l’ocistrent et il els.
Tot ce veistes vos ? — Voirs est, fet mesire Gauvain.
 — Or vos dirai, fet li preudom, que ce senefie. Li
serpens qui estoit si grans et si fors senefie le roi Artu
vostre oncle qui se partira de sa terre ausi com li
serpens se parti de sa chambre et laissera ses homes
et ses parens en son païs, ausi com li serpens laissoit
Ies serpentials. Et ausi com li serpens coroit sus al
lieupart et se combatoit a lui ne vaintre ne le pooit,
ausi corra sus li rois a un chevalier, mais bleissier ne
le a porra, si en fera il tot son pooir. Et tot ensi com
li serpens s’en revenoit en sa chambre, quant il veoit
que le lieupart ne porroit metre au desos, ensi » s’en
revendra li rois en son païs, quant il verra que le chevalier ne porra bleissier b.  Et lors vos avendra une
aventure molt merveiltose, que tot ausi com la veue
des gens a vos fu tolue en ce que la bataille del lieu
Part et del serpent duroit, ensi sera en cel point la
iumiere de vostre proesce estainte. Aprés, quant li rois
sera revenus en son païs ausi com li serpens revint en
la chambre, li corront sus si home ausi com li serpentel
faisoient au serpent et duerra la bataille longuement
tant qu’il ocirra els et els lui. Or avés or que li serpens
senefie : si ai fet vostre volenté, ausi weil je que vos
raçiés la moie de ce que je vos requerrai. » Et mesire
Gauvain li creante que si fera il.  « Or vos covient
done a jurer sor sains que jamés jor de vostre vie ne
parlerois de ce que je vos ai dit, ne que vos ne le
ferois savoir ne a home ne a feme. » Et il li jure sor
a
sains, mais molt est esmaiés des paroles qu’il li
dites. Si laisse atant ester et fet molt plus bele chiere
que li cuers ne li aporte; si remist laiens cele nuit et
fu aaisiés de quanque li preudom pot avoir. Et al
matin, si tost com il ot or messe de la boche de l’ermite
meismes, prist ses armes et monta en son cheval ausi
com il avoit fet le jor devant. Mais or laisse atant li
contes a parler de lui et retorne a Hestor qui est entrés
en sa queste.
Or dit li contes que, quant Hestor se
tu partis de mon seignor Gauvain, qu’il erra par mi
la forest vers tierce et lors encontra .I. naim sor I.
chaceor qui venoit le trot. Et quant li nains vint pres
de lui, si li dist: « Sire chevaliers, vos alés trop avant !
Coment, bials amis ? fet Hestor. — Ja plus, fet il,
n'en savrois par moi.» Si s’en torne sans plus
dire. Et Hestor chevalche totes voies, lar molt li est
a poi de ce que li nains li a dita, tant qu’il vint a II.
perrons qui estoient en mi le chemin, si avoit letres
qui disoient: « Ja nus n’ira avant de ci, s’il ne quiert
sa honte. » Il conut les letres et bien set qu’eles
vuelent dire b, mais por ce ne retornera il pas, si com
il dit, kar nus ne doit avoir dotance devant qu’il voie
le porquoi: se se met tot le droit chemin de la forest
tant qu’il vint a a l’issue, et il ot osté de sa teste son
hialme por le chaut qui trop grans estoit.
eles li dient: « Ha, sire chevaliers, tant est grans
 Et lors encontre Il. damoiseles, si les salue et
damages, quant vos ceste part venistes ! — Por quoi ?
fet il. — Por ce, font eles, que vos ne poés eschaper
que vos ne muiriés et ce sera molt grans damagesa,
kar vos estes trop bials. » Hestor ne s’esmaie por chose
que celes li dient, ains les commande a Dieu et s’en
vet tot droit vers un chastel qu’il vit devant lui. Et
quant il vint pres, si vit une eve qui molt estoit roide
et profonde, et par desus avoit un pont de lé? de IlIl.
toises.  Il vint jusqu’a un horme et trueve une damoisele qui seoit desos. Il le salue et ele li dit : « Ha, sire
chevaliers, mar i alez a cel chastel, que vos seriés ja
noiés. — Comment, damoisele ? fet il. — Je le vos dirai,
ret ele. Veez vos cel chevalier par dela cel pont, devers
cel chastel ? — Oil, fet il, je le voi bien. — Sachiés,
fet ele, qu’il est si buens josterres que je ne sai nui
meillor el monde, et il vos covendra a lui joster;
lsi
sai bien qu’il vos metra la ou il met les autres. — Et
ou les met il ? — Par foi, fet ele, il ne trueve nul que
il ne port en l’eve et lui et le cheval, et por ce vos
loeroie je que vos n’alissiés mie cele part, lkar en joster
a lui ne poés vos riens gaaignier. — Damoisele, fet il,
ce verrai je par tens.
 Si le commande a Dieu et vient jusqu’al pont et
quant il est venus a l’entree, si trueve un glaive apuié
a un arbre et il le prent, kar ausi n’en avoit il point;
si se met sus le pont. Et ti chevaliers qui d’autre part
estoit li crie qu’il se gart de lui, et il dist que si fera
il a son pooir. Lors laisse corre li uns a l’autre, les
glaives aloingniés, si s’entrefierent sor les escus les
greignor cops qu’il pueent. Li chevaliers fet son glaive
voler en pieces et Estors le fiert si durement qu’il abat
lui et le cheval en l’eve; et se li chevaliers n’eust trové
uun pel a coi il se tint, noiés fust sans faille. 
Et
Hestor nel regarde plus, aïns s’en vet tot droit a la
porte del chastel, et quant il cuide entrer dedens, si li
clost l’en la porte a l’encontre, et il demande a un
home qui desus les murs estoit por quoi il l’ont fermee. « Por ce, fet il, que nus chevaliers estranges n’i
entre, s’il ne jure ançois qu’il deliverra cest chastel des
malvaisses costumes qui i sont a son pooir. — Par foi,
fet Hestor, se malvaisses costumes i a, je sui pres
d'oster les a mon pooir. — Me creantés vos loialment,
fet cil, que vos en ferois vostre puissance ? — Ol, fet
il, je le vos creant comme loials chevaliers. a»
 a a mon pooir. « Tot ce ferai ie volentiers,
ret Hiestor. et jou le creant loias
 Et l’en li oevre maintenant la porte; si entre
Hestor laiens et lors demande des costomes del chastel
quels eles sont. « Nos les vos dirons, font il. Il est voirs
qu’il a caiens. I. chevalier, le plus felon et le plus cruel
del monde et est sire de cest chastel, mais il est si
preus as armes que nos ne savons nul meillor de lui
Et por ce qu’il sent en lui si grant proesce, se combat
a tos les chevaliers que aventure amaine ceste part. Et
quant il en a alcun vaincu, si le fet despoillier tot nu
et puis le fet trainer par totes les rues de ceste vile.
Tiels est une des costumes de çaiens, et c’est as chevaliers estranges.  Mais encore en i a une plus vilaine,
et si est a nostre oes; kar il n’est nus des mois de
r'an qu’il ne preingne une de nos files, por qu’ele soit
pucele, et gist a force a li et puis la livre as garçons
a tenir en soignantage. Et ensi en a honies plus de
XL. dont nos tuit somes hontels et dolens si que nos
voldrions miels morir que vivre. Ce sont les malvaises
costumes del chastel: si covient que vos metois paine
a oster les ou vos serrois pariures. » Et il dist qu’il en
fera molt volentiers son pooir. « Mais comment porrai
ie trover le chevalier ? — Molt aaisiement, font
il, kar nos vos menrons la ou il est. »
s. Lors le mainent en un molt bel jardin tot plain
d’arbroisials, fors tant qu’il avoit en mi lieu une place
qui bien duroit un arpent de lonc et de lé et estoit close
tot entor de lons piex agus et fors; si li mostrent un
cor d’ivoire qui pendoit a un pin et li dient qu’il li
covient soner cel cor, s’il velt que li chevaliers viegne
avant. Et il le prent tantost, si le sone si haut que bien
 grant chevalier tot desarmé et fu montés sor I. grant
destrier blanc; et li chevaliers fu ros et lentilloz et ot
le nes bas et rechignié : si sambla trop bien cruel home
et felon.  Et la ou il vit Hestor, si le salua maintenant
et li dist : « Diex vos saut, sire chevaliers !» Et Hestor
li rent son salu a grant paine. « Bials sire, fet cil, dont
estes vos ? — Que vos en chaut, fet Hestors, dont je
soie ? Ja par moi nel savrois ore, se vos ne me creantés
a fere tot mon plaisir. — Vostre plaisir, fet cil, ne feroie
je pas, se je ne veoie mon preu et m’onor. Et dites moi
quels vostre plaisirs seroit. — Certes, fet Hestor, se
vos me juriés sor sains que jamés ne feriés honte a
chevalier ne deshonor puis que conquis l’avriés, vos
feriés mon plaisir; et d’autre part se vos me creantiés
que jamés ne feriés honte a vos homes de lor filles,
encor le feriès vos miels. Et lors m’acorderoie je a
vos a et vos diroie qui je sui et dont. — Et vos nel
diriés pas altrement ? fet cil. — Non voir, fet Hestor.
Or sachiés donc, fet cil, que jamés a chevalier ne
ferai honte devant que je la vos aie fete.
 Lors s’en part d’iluec et s’en vet armer; et cil
qui en la place estoient dient a Hestor : « Sire, savés
vos por quoi il vint tos desarmés ? Il vos cuidoit tant
faveler de paroles que vos feissiés pes a lui et que vos
ostissiés vos armes; et si tost com vos fuissiés desarmés, il vos feist prendre et fere tote la honte que l’en
porroit dire de boche: si a en tel maniere honi maint
preudome et maint buen chevalier qui encore en seront
vengié en alcun tens, se Dieu plest. »  En ce qu’il
parloient, issi li chevaliers de la tor et fu molt richement armés d’unes armes vermeiltes et ot a son col
I
escu vermeil et une tance en son poing; et la ou il vit
Hestor, si li dist : « Sire chevaliers, huimés vos devés
vos garder de moi, que je ne vos asseur pas. — Ne
ie vos, fet Hestor, kKar onques ne vi chevalier que je
peuisse tant haïr com je faz vos. » Lors entrent en
l’arpent qui estoit clos, si com je vos ai dit, et laisse
corre li uns vers l’autre, les glaives aloigniés, et s’entrefierent sor les escus si grans cops que li glaive sont
pechoié ; si s’entrehurtent des cors et des visages si
durement qu’il se portent des chevals a terre, si estordi
qu’il n’i a celui qui tos ne soit estonés.  Mais Hestor
se redreça tos premiers et met la main a l'espee, et cil
refet autretel qui de grant force estoit; si s’entrecorent
sus, les espees drecies contremont a, et s’entredonent
par mi les hialmes grans cops si qu’il en font le feu
saillir. Et li oeil lor estincelent es testes au fes des cops
qu’il s’entredonent; si se depiecent les escus et les
haubers et se mainent une hore avant et autre ariere,
si se font le sanc saillir des espaules et des bras et des
testes et sont al premier assaut si par igal que l’en
ne peust pas legierement le meillor eslire, lkar li mains
vailtans estoit plains de grant proesce.
 Tant se sont issi combatu qu’il n’i a celui qui
assés ne soit las et traveilliés. Mes cil del chastel a si
tres grant chaut qu’a poi qu’il ne muert d’anguoisse:
si est molt enpiriés d’alaine et de force a. Et Hestors le
haste si durement qu’il li covient guenchier as cops de
l’espee Hestor qui mainte fois l’a tasté jusqu’al sanc;
si bSe cuevre de son escu tant com il puet et Hestors
gete totes voies, com cil qui molt avoit longue alaine;
si le fiert sor le bras dont cil tenoit l’espee si qu’il li
fet voler le poing a tot l’espee a terre, et cil giete
I. cri molt doleroz. Et Hestor remet s’espee el fuerre,
si prent celui par le hialme et li esrache de la teste et
dist qu’il li trenchera le chief, s’il ne se tient por outré,
et cil dist que ce ne sera ja, se Diex li art. Et Hestor
met la main a l’espee, si le fiert par mi le col si qu’il li
fet la teste voler loing plus d’une lance.
 Lors demande a cels qui entor lui sont si li covient
plus a fere et il dient: « Ol, il covient, font il, a delivrer la dame de cest chastel qui ça desos est en prison
en une cave, la ou dui lion la gardent. » Et il dist qu’il
est pres de fere quanqu’il voldront. « Or en venés dont.
font il, aprés nos. » Et il si fet, si armés com il estoit:
si le mainent a une cave qui estoit desos la tor et li
mostrent l’entree et li dient : « Sire, saiens est la dame
emprisonee, si la gardent dui lion si bien que nus n’ose
de lui aprochier. » Et quant Hestors l’entent que laiens
est la dame, si ne tint plus parole a els, ains se commande a Dieu et a fet le seigne de la crois en mi son
vis, puis se met en la cave : et l’en i veoit molt cler,
kar la terre estoit crevee par desus en pluisors lieus
si que la clartés del jor espandoit par tot.  Quant il
est aval venus, si vit les. II. lions qui estoient atachié
a II. bones chaienes de fer ; si estoit li uns a destre
et li autres a senestre et gardoient la voie que nus ne
peust aler a la damoisele se par els non. Quant il voit
que par mi els l’en covient a passer, si embrace l’escu
et le gete sus sa teste et trait l’espee, puis s’en torne
vers les fions qui faisoient ta plus male fin del monde,
kar il esgratinoient la terre a lor ongles et se debatoient
de lor coes a. Et il s’adrece a celui qui plus pres de
lui estoit et tint l’escu devant lui, et cil giete les
ongles por prendre l’escu; et il hauce l’espee, si le fiert
si qu’il li trenche les. ll, piés devant, puis recuevre et
le fiert par mi la teste a descovert si qu’il le fent en
Il. moitiés, et cil chiet mors, qui plus ne puet durer.
 Et il s'adrece a l’autre tot maintenant, kar molt
li tarde qu’il ait la dame delivree. Et quant cil le vit
venir, si se drece sor les piés derrieres et aert l’escu
as dens et as ongles, si li esrache des mains si roidement qu’il fet Hestor flatir a terre tot envers. Quant
li lions cuide traire ariere ses ongles qui en l’escu
estoient enbatues, si nes pot ravoir, kar molt estoit li
escus fors. Et a Hestors se redrece, qui molt a grant
honte de ce qu’il estoit cheus a terre, si cort al lion
sus si hardiement que nus ne le veist qui molt ne le
tenist a preu; si le fiert si par mi le viaire qu’il li
trenche le musel et les densb, Et cil se volt lancier vers
lui, mes il ne pot por l’escu qui es piés se tenoit. Et
Hestors drece l’espee, si li coupe la teste, puis trenche
tant des ongles com il en tenoit en l’escu, puis vient a
la dame.  Et quant ele le vit venir, si dist que bien
fust il venus, et ll respont que bone aventure li doinst
Diex; puis trenche une chaaine de fer dont ele estoit
liee a et l’enmaine fors de la cave la ou les gens les
atendoient. Et quant il voient lor dame, si li font la
greignor joie del monde et a Hestor autresi, et les
mainent al mostier por rendre graces a Dieu de l’onor
qu'il lor avoit fete.
 Quant il sont issus de l’iglise, si voient venir les
gens de la vile qui estoient vestu de lor meillors robes
et lor venoient a l’encontre por fere joie et feste; si
dancent et harolent et se deduient de tos? les geus qu’il
sevent; et la ou il voient Hestor, si li dienta: « Bien
viegne la flors des chevaliers del monde qui nos a delivrés del grant hontage ou nos estions!» A tel joie et a
tel feste mainent Hestor en la maistre sale qui tote estoit
portendue de pailes et b de dras de soie et estoit jonchiee
d'erbe vert et soef olant. Et quant il sont amont venu,
si desarment Hestor et li aportent a vestir une ? robe
de cendal por le chaut e; si s'asieent a une part entre
lui et la damoisele, et Hestor li demande comment ele
a non.  « Sire, fet ele, j'ai non Angale de Raguidel:
ensi a non cist chastials. Mais por Dieu, sire, de Mangart le Ros me dites noveles. Est il voirs que
vos l’aiés ocis ? — Ki fu cil, fet il, que vos dites?
il, il est mors. — Le veistes vos, fet ele, ocirre ? — On
Ce fu, fet ele, li sires de cest chastel. — Certes, fet
voir, fet il, je mer̈smes l’ocis de mes mains. — En non
Dieu, fet ele, beneoites soient les mains qui l’ocistrent !
Et vos soiés beneois sor tos homes! Et beneois soit
Diex qui ceste part vos amena, kar vos m’avés el cuer
mise la greignor joie qui onques mes i fust mise, kar
vos m’avés vengiee de l’ome el monde qui plus de mals
et plus de hontes m’a fetes por noient, et si vos dirai
tote l’acheison por quoi ce fu
voirs qu’il m’ama molt durement, quant
j'estoie pucele, et me requist d’amors; mes je le sentoie a si felon que je ne l’amaisse por rien. Il me requist
pluisors fois et fist requerre par autres et m’enveoit
chescun jor I. suen frere por le dire: si m’anuierent
tant ses paroles que je dis a son frere que s’il i venoit
iamés, je le feroie metre a malaisse. Et cil escuiers fu
fel et orgueillos; si me dist grant vilenie de ma gent
mersmes; et quant I. miens cosins oi ce qu’il me disoit,
si fu si corociés qu’il l’ocist. Quant Marigars li Ros
le sot, si manda chevaliers et serians, quanqu’il en pot
avoir, et entra tot par nuit en cest chastel entre lui et
sa compaignie; si fist ocirre tos cels que l’en i trova,
cels qui ne voloient si home devenir. Mes li plus en
remistrent vif, kar il se f̃ancierent a lui, des lors qu’il
virent qu’il ne porroient a lui durer.  Et il vint droit
a la chambre ou ie gisoie, si jut a moi a force, et
quant il ot ce fet, si ne me deigna a feme prendre, ains
fist querre IIl. jevenes lions et les fist metre en cele
cave ou vos me trovastes a et moi avec; et dist que en
vengement de son trere n’istroie je jamés de laiens
devant que uns sols chevaliers m’en geteroit par sa
Proesce. Et ensi le fist jurer a tos cels de cest chastel
que s’il moroit ançois de moi, il ne m’en osteroient
altrement: si ai demoré en tel dolor pres deXII. ans
que onques n’i menjai autre chose que pain et eve. Si
vos ai ore contee la maniere por quoi je fui mise la
ou vos me trovastes. Or redites a moi, s’il vos plest, qui
vos estes et comment vos avés non, kar molt le desir a
savoir. »
 Et il dist qu'il a non Hestor et est de la maison
le roi Artu et compains de la Table Reonde. » Voire,
fet ele. que vos soiés li bien venus, puis que vos estes
de la maison le roi Artu ! Or cuit je bien que vos me
dirois noveles d’un chevalier qui ausi en est. — Coment
a il non ? fet Hestor. — C’est, fet ele, mesire Lancelos
del Lac. — Par foi, fet il, de lui ne vos puis je mie
assener, lar a cort n’en set l’en riens, ains sumes por
Iui meu jusqu’a XIII. chevaliers qui jamés ne retornerons en la cort le roi Artu devant que nos sachons
s’il est mors ou vis. — Bials sire, fet ele, ou est il
donques ?» Et il li conte les noveles tot ensi com la
roine les avoit dit a la cort; et quant cele les ot, si
se pasme et dist: « Ha, lasse, quel damage s’il est
mors ! Jamés si preudom ne morra
 Lors commence trop grant duel a fere a et Hestor
li demande de quoi ele le conoissoit. « Sire, fet ele, je
nel conois mie de veue, lkar puis qu’il otI. mois
passés ne le vi je, et si est il mes cosins germains. Mais
l’en m’en a tant conté en la prison ou j’estoie que je
savoie bien qu’il estoit vis, et por la grant proesce
que l’en m’avoit dite de lui l’amoie je plus que home
del monde. — Comment le vos disoit l’en? fet Hestor.
Ja ne pooit l’en a vos parler, fors par les lions! — Si
pooit, iet ele, bien, kar il i avoit une autre entree par
ou cil venoient qui m'aportoient a mengier. — Et comment pooit il estre vostre cosins ? fet Hestor. — Sire,
fet ele, ma dame ma mere fu suer germaine le roi Ban
de Benovc; si le maria li rois en ceste terre, mais ele
ne vesqui mie longuement, lar ele morut dedens les
J. premiers ans, si que je n’avoie que demi an quant
ele trespassa de cest siecle. Et aprés sa mort ne vesqui
mes peres c’un an; et par ce perdi je tote ma terre fors
cest chastel: si fuisse je haute dame, se mes peres
vesquist, mais il morut si tost que puis en ai esté povre
et deseritee, »
 Molt firent la nuit grant joie tuit cit del chastel
et molt ot grant luminaire par tote la vile a. Et Hestors
dist que por l’amor de Lancelot le puet ele prendre
comme son chevalier, et ele l’en mercie molt
Cele nuit fu Hestor bien herbergiés et aaisiés de totes
les choses que l’en cuida qui bones li fuissent, Al
matin, si tost com li jors apparut, se leva et vesti ses
armes aprés ce qu’il ot messe oie, puis se parti de
laiens et se remist en son chemin ausi comme le jor
devant. Mes atant laisse ore li contes a parler de lui
et retorne a mon seignor Vvain.
LXVIII. L. Or dit li contes que, quant mesire Yvain
se fu partis de ses compaignons, si com li contes a
devisé, qu'il erra lll. jors entiers sans aventure trover
qui a conter face. Al quint jor li avint endroit prime
qu’il entra en une forest et il osta son hialme por le
chaut qui ja estoit commenciés. Lors encontra sor un
palefroi pumelé une damoisele qui chevalchoit tote sole;
il la salue, quant ele l’aproche, et ele lui autresi; mais
tantost com ele l’apercut, si commence a sosrire, et
il se pense que por noient ne rit ele pas, si li dist:
«Damoisele, par la rien que vos plus amés, dites moi
por quoi vos riés, se vos le poés dire ne devés. — Je
le vos dirai, fet ele, se vos me donés l. don qui assés
poi vos grevera. — Certes, fet il, je le vos doing.
 — Et je vos dirai, fet ele, ce que vos me demandés.
ll est voirs que je trespassai ore par devant I. paveillon
qui est ça avant, a l’entree d’une forest; si avoit dedens
I chevalier et s’amie, et je m’arestui, si oi que la
damoisele li demanda combien il feroit en l. jor por
li et il dist qu’il ne passeroit hui par devant le paveillon
chevaliers ne damoisele dont il ne li donast le cheval,
et ele dist que ce voloit ele bien, Et en ce que je
passoie outre, il sailli avant et me volt tolir mon cheval; et tolu le m’eust il, se la damoisele ne fust qui
le me commanda a rendre. Et quant je m’en partis, si dis
al chevalier que tels i porroit venir qui bien le feroit
menteor de sa vantance et il me dist que j'en feisse
tot mon pooir, et je dis que si feroie je, si m’en parti
atant.  Et tantost com je vos vi, vos conui je bien,
Si commençai i a sosrire, por ce que je savoie bien que
vos l’en porriés bien fere mencongier, se vos voliés. Si
avés ore oi por quoi je rnioie. Et savés vos quel don je
vos demant ? — Nenil, fet il, devant que je l’oie a. — Je
vueil, fet ele, que vos me donés son cheval, por ce qu’il
me volt tolir le mien. » Et il dist qu’il en fera son pooir
de li doner. « Donc retornerai je, fet ele, et vos menrai
la ou li chevaliers est. » Lors retorne la damoisele et
mesire Yvain li demande : « Damoisele, savés vos qui
ie sui ? — Ofl, fet ele, vos estes de la maison le roi
Artu et de sa cort et b avés non mesire Vvain, li fiz al
roi Urien. » Et il s’en rit
C
rorest, et la damoisele li mostre le paveillon. » Veez la,
 Ensi parlant s’en vont tant qu’il vienent pres d’une
fet ele, le lieu ou li chevaliers est. » Et il met maintenant
son hialme en sa teste et enbrace l’escu et aloingne le
glaive a et s’en vet galopant cele part. Et li chevaliers
del paveillon saut, tantost com il ot te cheval venir,
si monte en son destrier et prent son escu et son glaive
et il fu bien armés de totes armes; si dist a mon
seignor Yvain, de si loins com il le voit: « Sire che-
valiers, il vos en covient aler a pié, kKar m’amie velt
avoir vostre cheval. — Bials sire, fet mesire Yvain, se
vos volés qu’ele ait le mien, donc me covient il avoir
le vostre, kar a pié ne m’en iroie je pas.  — Il le vos
covient, fet il, a force fere, ou je me combatrai a vos;
et lors si l’avrai, si ne vos en savrai nul gré ne ele
ausi. — Par foi, sire chevaliers, fet mesire Vvain, et
de son gré et del vostre me sorferroie je bien, ançois
que je feisse chose qui a honte me tornast. Mes l’en
me devroit molt tenir a fol, se je mon cheval vos
bailloie por aler m’en a pié ! Si n’estes mie sages, se
vos le cuidiés a. — Vos n’en feriés rien por moi ? fet
I chevaliers. — Non voir, fet mesire Yvain. — Or en
estes vos donc, fet il, a la bataille, puis qu’autrement
ne puet estre. »
 Lors s’eslonge li uns de l’autre plus d’un arpent
et s’entrevienent si tost com li cheval porent aler. Li
chevaliers fiert mon seignor Yvain si qu’il li fet l’escu
percier et fendre, mes li haubers est si fors que maille
n’en derront. La lance vole en pieces qui de
grant vertu estoit enpainte; et mesire Yvain qui un
poi porta sa lance bas le fiert si que par mi l’escu et
par mi le hauberc li met la lance el senestre costé; il
l’empaint bien comme cil qui assés avoit vertu et force,
si le porte del cheval a terre, puis retret son glaive qui
encore n’estoit pas brisiés et gete les mains as resnes
del cheval ; si le prent et le donee a la damoisele.
«Tenez, fet il, damoisele. Sui je cuites a vos ? — Sire,
fet ele, oil voir. — Or vos commant donc a Dieu,» fet
¡l. Si s’en vet maintenant et laisse cele del paveillon
qui fet trop grant duel de son ami qui navrés est, si
qu’ele cuide bien qu’il muire
Et mesire vvain rest entrez en son chemin, si
chevalche tot le Jor jusqu'ai vespre, et tors est issus
de la forest qui des le matin li ot duré jusqu’a cele ore.
Et quant il vint a l’issue, si encontre une damoisele qui
faisoit le greignor duel del monde; et mesire Yvain
le salue et li demande por quoi ele plore. « Por Dieu,
sire, fet ele, por ce que j’ai trop grant duel, kar a mes
amis m’avoit baillié a garder le plus bel esprevier del
monde et qu’il plus amoit; si l’enportoie en nostre
recet qui est assés pres de ci, et en ce que je m’en
venoie par devant une loge galesche, si sailli fors uns
chevaliers qui le m’a tolu. Et mes amis l’amoit sor tote
rien : si cuit qu’il b m’en ocirra, kar il cuidera miels
que je l’aie doné que il le m’ait ensi tolu, et por ce vois
je tel duel menant. — Damoisele, fet mesire Yvain,
or ne vos dementés plus, mais retornés et me mostrés
celui qui vostre oisel a. Et ie vos creant que je le vos
rendrai a mon pooir e. — Ha, sire, fet ele, de Dieu soiés
vos beneois !
 Maintenant retorne la pucele et maine mon seignor
vvain tot le chemin qu’ele estoit venue, tant qu’il
vienent en une valee. Et lors li mostre un poi en sus
del chemin a senestre la loge dont li chevaliers issi,
dont ele se plaint. « Venés avant, fet il, seurement, et
se vos veez l’esprevier, si le prenés, ja por nului nel
laissiés. Et je vos creant loialment que je le vos garantirai a mon pooir contre tos cels qui le voldront contredire. Et se li espreviers n’i est, si me mostrez le
chevalier qui le vos toli et jel vos ferai amender tot a
vostre volenté. — Sire, fet ele, de Dieu aiés vos bone
aventure ! Mais je voldroie miels que vos le me poissiés rendre a pes que a guerre. — Par Dieu, fet il, se
ie ne le puis avoir par debonaireté, si l’avrai je par
force. »  Lors sont venu a la loge; sí entre mesire
Yvain tos premiers et la damoisele aprés. Et mesire
Yvain ne salue nul de cels de laiens, ains dist si haut
que tuit le porent oïr : « Damoisele, venés avant et si
Prenés vostre esprevier, se vos saiens le poez veoir ;
si l’enportez ausi a droit com il en fu portez a tort a.
Sire, fet ele, volentiers, ausi le voi je la. » Et ele
vient a une perche ou il seoit, si li deslie i les giés
lef
I’en volt porter, quant uns chevaliers saut avant qui li
dist: « Fuiés. damoisele ! Ne le remués, que par mon
chief vos n’en porterés point. Et de tant com vos i
estes retornee, avés vos del tot vos pas perdus, que vos
ne l’enporterés n’en l’une main n’en l’autre; et se vos
volés avoir oisel, si querés autre, kar a cestui ne vos
deduirés vos jamés. — Laissiés li, dans chevaliers, ret
mesire Yvain, qu’ele l’enportera, et se vos li volés fere
force, vos en serés b tart al repentir. — Comment ? fet
cil. Estes vos ci venus por le deffendre ? — Ce verrois
vos bien, fet mesire Yvain, se vos ti tolés.
 Et cil giete maintenant le main por le tolir; et
mesire Yvain a trait l’espee et li dist qu’il li coupera
le bras, s’il toche plus ne a lui ne a la damoisele.
« Voire, fet cil, par mon chief mal le deistes ! » Lors
cort a son hialme et le met en sa teste, et il estoit molt
bien armés de tote ? autre armeure. Maintenant
saut en son cheval, lkar tos estoit prest,et prent son
escu et son glaive et dist a mon seignor Vvain qu’it se
gart de lui; si li laisse corre, son glaive aloigné et
mesire Yvain a lui; si s’entredonent si grans cops sor
les escus qu’il les font fendre et percier et les haubers
desmaillier et derompre; si se metent es chars nues
les giaives trenchans, si s’entrehurtent des escus et des
cors et des visages, si s’entreportent a terre tot enferré.
Mesire Vvain est navrés el costé destre et li chevaliers
fu ferus par mi le cors si durement qu’il n’a pooir de
soi relever de la ou il gist.  Et mesire Yvain se
redrece a tot le tronçon qui demi i li est el costé;
si
trait l’espee et s’apareille d’assaillir le chevalier qui le
meillor cop li a doné qu’il receust pieça mes; et il le
cuide tot prest trover de deffendre, si voit qu’il ne se
remue, et lors li cort sus et li esrache le hialme de la
teste et dist qu’il li coupera le chief sans arest, s’il ne
se tient por outré. Et cil parole a grant paine com cil
qui molt estoit bleciés, si crie merci et dist: « Ha,
frans chevaliers, ne m’ocie mie, mais laisse moi vivre
tant que j’aie mon Salveor receu, kar je sai bien que
je sui navrés a mort; si vos pri por Dieu que vos
alés ci pres desus cest tertre querre un saint home mire
qui i
maint, et li taites avec lui aporter a corpus
Domini.
 Et il dist que si fera il volentiers; si commande
la damoisele qu’ele s’en aut et ele le fet. Mais ele
fet assés greignor duel que devant, kar ele voit. I. chevalier ocis et I. autre navré, et por si petit d’acheisona,
Et mesire Vvain vet querre l’ermite, ensi com Ii chevaliers li ot dit, et li amaine. Et quant il fu revenus
arrieres, si trueve iluec.I. escuier et une damoisele qui
estoit amie al chevalier et faisoit le greignor duel del
monde. Et quant li chevaliers fu confés et il ot receu
son Salveor, si le coucha l’en en la loge.  Et mesire
Yvain s’en vet avec l'ermite et enmaine son cheval en
destre, kar a cheval n’i alast il mie delés si haut saintuaire comme Nostre Salveor. Quant il furent venu a
l'ermitage que l’en apeloit lermitage del Mont, si desarment troi frere qui laiens estoient mon seignor yvain,
et il en i avoit un qui molt savoit de plaies garir; si
s’entremist de mon seignor Yvain et s’en prist garde
erraument et il osta le tronçon qu’il avoit el costé et
s'estancha a sainier; et de cele » plaie demora mesire
Yvain XV. jors laiens, ains qu’il peust aaisiement chevalchier. Si se taist ore atant li contes de lui et parole
de Mordret, le plus juene frere mon seignor Gauvain.

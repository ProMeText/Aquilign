Capítol xi. De quals cauteles deu usar lo guiador o·l regidor de la batayla o de la guerra per ço que la sua companya no sia naffrada o injuriada en lo camí Segons que és dit en lo iii libre de les Èthiques, la mort és alguna cosa fort terrible e fi de totes les coses terribles. La, donques, hon és cercada la mort del poble e la on los enamichs espien la mort dels ciutadans deu hom donar o posar tota cautela que la host sia servada salva e segura, e la vida dels ciutadans sia conservada. No basta pensar, donques, aquelles coses les quals deuen ésser gardats en la batayla qui deu ésser feta si hom no sap maneres o cauteles a remoure los empatxaments dels camins per tal que la host no peresca en lo camp per les espècies dels enamichs, quant al present se pertany, nós podem nombrar viii cauteles les quals lo guiador o·l regidor de la batayla deu retenir en memòria per ço que sia salva de la vida dels batayladors que són dejús ell. La primera és que ell deu haver per escrit lo camins de les regions per los quals la host deu passar o anar en los entreballs dels lochs, e les qualitats de les carreres, e les dreceres, e les torres, e les montanyes e les aygües qui en aquell camí són; ans, si·l regidor de la host havia aquells camins, e aquells passos e aquell flums pintats, axí que quax guardant ab los ulls vehés en qual manera la host degués anar, pus segurament ell puria dur o guiar la sua companya. Quar axí o fan los mariners, quar ells, vehent los perills de la mar, perquè les lurs naus no prenguen mal en perill, serven la mappa o la forma de la mar on són scrits los ports de la mar, e·lls perills de la mort e les altres coses semblants segons proporció, les quals coses guardant, los mariners tant tost conexen en qual manera deuen anar, e en qual loch són e de quals coses se degen guardar. Perquè, com per rahó de les espies dels enamichs, quar a Ètiques, 3, cap. 4. aytants o encara a més perills sia posada la host en lo camí en terra que no los mariners en la mar, en enguna manera la host no deu anar per alguna carrera en la qual pusca haver espies si·l regidor no ha escrites, e encara pintades, les qualitats o les condicions dels camins, les muntanyes, les aygües e les altres coses qui són trobades en aquell camí. La ii cautela és que ab ço, ensems que ell ha les carreres e les condicions de les carreres escrites o pintades, duga lo guyador o·l regidor de la batayla altres ensems guiadors qui sàpien bé aquelles carreres que moltes vagades per aquelles sien passats e hagen experiència o conexença d’aquelles, quar veure algunes coses fetes e pintades no són axí manifestades com si nós vèhiem aquelles per si matexes sensiblement, quar major conexença és de la cosa aquella per a qual és coneguda en pintura o en seu semblant; emperò, per tal que aytals ensems guyadors no tracten alguns fraus o algunes traycions, lo guiador o·l regidor deu posar a ells bones guardes que no pusquen fugir; encara deu a ells manaçar de mort si en alguna cosa fahien o trayció, o deu lus permetre dons si ells són fàcils al príncep. La iii cautela és que ell hagya si matex hòmens exercitats en batayles de conseyl dells quals faça tot ço que conexerà que degya ésser fet, quar la on corre tant perill negun no·s deu fiar en són cap propri creure a si matex tot sol. La iiii cautela és que·ls camins per los quals la host deu passar no sien sabuts publicats, quar menys lo conseyl del guyador o del regidor és públich tant menys són empatxades o torbades aquelles coses qui són determanades o deliberades en los conseyls e abans són vengudes a deguda fi. Depús, donques, que és deliberat o determanat per quals vies o per quals canvis la host deu anar, e·l regidor ha aquelles vies escrites e pintades e hom ha alguns faels guyadors, quant menys açò és públich e és mesclat als enamichs tant més la host va segurament.

La v cautela és haver en quescuna companya e en quescuna host alguns cavallers molt faels e molt forts qui hagen cavalls leugers e forts qui davant e darrere, e a la part dreta e a la part esquerra córreguen, e deleren e descobren les espies per ço que alguns enamichs, amagats d’alguna part, no façen mal a la host; quar, si encara lo conseyl del regidor no era manifest a negun, emperò tant tost com la host comença per algunes vies pendre camí, pot hom conjecturar o conèxer per quals partides ella degya anar. E, per tal com és cosa semblant de ver que en tots temps en tals fets són algunes espies, lo regidor de la batayla deu cogitar que açò puria venir a les oreyles dels enamichs, e per amor d’açò, com los perills qui són prevists promoguen menys, aytals spies deuen ésser descoberts per cavallers lleugers per ço que no hagen greuge per nenguna part per no previsió o menys cura. La vi és que tots temps d’aquella part de la host sien posats los pus valents cavallers e·lls meylors bataylers de peu de la qual part hom creu que sia appareylat major perill, e, si hom se dupta de tota part del perill, de totes parts deuen ésser donats remeys. La vii és que la host no vagya escampadament, quar, trencada la host, pus leugerament és combatuda o vençuda, quar en quescuna hora la host se deu haver que si lavors los enamichs eren presents no poguessen a ells fer mal, e, per tal, diu hom proverbialment que aquell qui és guarnit no és scarnit. Tots temps, donques, lo guiador o·l regidor de la batayla o de la guerra al qual és comananda la vida de tants deu ésser ajust e veytlant que los enamichs no pusquen esvahir ell axí com a neglicgent e durment. Deuen encara lo regidor de la batayla, e·ls centurions e·lls degans altres qui són sobreposats a les faenes o a les obres de les batayles tots temps amonestar los cavallers e·lls hòmens de peu que sien appareylats a les armes, axí que, si s’esdevenia alguna invasió sobtosa, ells poguessen contrastar als esvaydors, quar, dyent en aquesta manera, posat que s’esdevengués algun esvayment sobtós, ell seria quax previst e donaria o feria menys de dampnatge. La viii cautela és pensar o guardar la host en quals és pus habundant, si habunda més en homes a peu o en homes a cavall, quar los cavallers meylors s’esdevenen en los camps, mas los homes a peu meylor se deffenen en lo lochs salvatges e montenyoses. E per amor d’açò, segons que·l gyador o regidor de la batayla la veu si matex habundar en homes a cavall, porà elegir vies o carreres campals, e amples e muntanyosos, e salvatges e altres coses, segons que veurà o conexerà que serà ops.

Nenny par ma
fop fait il ains suis chrestien. et croys le pere le
filz et le saint esperit qui nest que ung seul dieu
Celui peut toutes choses faire uenir: et nul ne
est si pecheur sil se accorde a lui quil ne face uenir au dessus de ses ennemis ne a la puissance de lui ne se peut nul prendre. Certes dit mathagrans ie uoy bien quil est plus puissant que ie ne cuidoie et sil faisoit tant que mon frere fut
resuscite et quil parlast a moy iamais ne croiroie en autre dieu que en lui.
QUant ioseph ouist ce que matagrans disoit il se agenoulla incontinent et dist.
Sire dieu qui creas le monde et fiz la lune et
le soleil et feiz les quatre elemens/ et uouluz
naistre de la uierge marie: et qui fuz pendu en la
croix: et te laissas batre et ferir et lier a la tache
pour ton peuple rachater des peines denfer Si
uraiement comment tu resuscitas de mort au
tiers iour ainsi faces tu miracle de se mort uoirement et appertement uoyans tous tous ceulx
qui cy sent. Lors se drece loseph. aprez ne demoura gaires que le mort se leua de terre. Quant ioseph uist le mort resuscite si ploura de ben cuer
et mercia dieu doulcement et dist a tous ceulx qui
deuant lui estoient. Seigneurs or pouez uous
bien dire que celui que ie uous dis est dieu puissant sur tous les autres. A ce mot se laisserent
tous cheoir aux piez de ioseph en disant a haulte uoix. Sire nous sommes a uous du tout
se nous auens par mescreance follie faicte nous
sommes tout prestz de lamender. Enseignes
nous quelle loy nous deuons tenir. Ainsi furent
ceulx du chasteau cenuertiz Quant le seneschal
qui lauoit feru parmi la cuisse uist que tous receuoient baptesme si recongneut oyans tous qu il
auoit feru ioseph et comment lespee estoit brisee/ et ie cuide fait il que uous trouuerez lautre
moitie en sa cuisse. Lors y fist matagrans regarder si trouua lespee. Quant ilz uirent ce si
en furent moult esmaiez. et lors dist matagrans
Sire comment pourrez uous garir. Bien dit
il. Lors fist apporter le demourant de lespee ou
la pongniee estoit si fist le signe de la uraie
croix sur la playe: et elle fut tantost garie. ap̃s
trait hors de sa cuisse lespee, mais trop se merueillerent tous ceulx qui le uirent car au traire ne uirent oncques issir goutte de sang. Quant
ioseph uist ces deux pieces de lespee si dit. haa
espee iamais ne serez ressoudee deuant que celui
la tendra en ses mains qui les haultes auantures du saint graal mettra a fin mais si tost
comme il la tendra reioindront les deux pieces ensemble. Adonc furent baptizes et chrestiennez les sarrazins du chasteau. Si demoura
ioseph a la uille grant piece. Et quant il sen
partist ilz retindrent lespee a grant chierte tant
que ie la conquis ouan a moult grant peine.
Et puis que lay conquise uous dis ie bien que
elle ne fut traicte dehors Or auez ouy pour
quoy elle saigne et sauez uous pour quoy ie laporte: pource que ie scay bien que elle est saincte. Et
pour quoy fait hector la baisastes uous. Pour
ce fait il que le iour que ie la baiseray ie ne receuray
mortelle plaie. Or me dictes fait messire gauuain comment uous auez nen. Certes dit il iay
nom helye le filz du roy qui tient le saint graal en
sa maison. Et que querez uous dist messire gau. Ie
uous quier dit il pour reioindre ceste espee. Ie uous
diray foit messire gau. que uous ferez. Nous sommes esmeuz en la queste du meilleur cheualier
du mende si uous loeroie en droit conseil que uus
uenissez auecques nous tant que nous leussens
trouue se trouuer le pouons. et ie scay bien que
celui acheuera la besongne se mortelle proesse
y pouoit auoir mestier. Qui est celui dit helie
qui est de si haulte prouesse/ fait monsigneur
gauuain cest lancelot du lac/ par ma foy fait
celluy en uostre queste ne me mettray ie point
car ie nen ay mie le cengie/ mes se uous le trouues en nul lieu si luy dictes que ce il ueult ceste
espee reioindre/ si uienne chiex le toy pescheur
car illeuc la pourra trouuer et ueoir. Et lors
le commanda a dieu. Si sen ua luy et la damoyselle que mensigneur gau. amena la/ et sen
uont chiex le riche roy pescheur/ et mensigneur
gau. sen part de ses compaignons et prent chascun son chemin. Mes ores se taist le compte de
eulx et parle de agloual premierement.
Comme agloual cenquist griffon du maupas et deliura keu se senechal de prison. C.u.
LE compte dist que quant agloual
se fust parti de ses compaignens quil
erra tout le iour sans aduanture trouuer qui a compter fache/ il alla cheulx ung hermite et se herbega leans et lendemain se leua
matin et erra parmy une forest tant quil uint
au quint iour en ung sentier estroit et lors encentra ung cheualier sur ung grant destrier arme
de toutes armes son escu estoit amont et aual
tout deperchie et le sang luy degouctoit de la
teste. Et il uit agloual si uint uers luy et luy
dist/ haa gentil cheualier pour dieu aies mercy de moy/ et ne me lessies occhire deuant uous
Sire fait agloual ie ne uois homme qui mal
uous uueille faire. Biau sire fait celluy uous
le uerres par temps/ car apres moy uient ung
cheualier qui me ueult occhire pour neant/ et
si me a il ia si naure comment uous poues uoir
or ne uous esmayes fait agloual mes lessies
le moy uenir tout seurement. A ces parolles si
regardent eux .ii. et uoient uenir ung cheualier
lois dist le cheualier a agloual uees le cy/ et
agloual point maintenant a luy. Et celluy luy
tourne la teste de son cheual si sentrefierent si
durement que les escus ne ont duree/ le cheualier
brise sa lance et agloual le fiert si durement quil
fait uoller luy et le cheual par terre/ mes celuy
qui estoit preux se releua erraument/ et traict
son espee et fait lemblant de soy deffendre/ et agloual luy court sus tout a cheual si le fiert
du piz du cheual si qu il le reffist uoller a terre
et lors deschendist ius du cheual et traist lespee
et si luy court sus/ mes il le treuue si estonne
quil ne a pouoir de soy releuer/ il luy errache
le heaulme de la teste/ et luy abbat la uentaille/ et dist qu il luy couppera la tese se il ne se tient
pour oultre/ et celluy oeuure les yeux et quant
il uoit lespee si a trop grant paour de mourir
si crie merci et dist. Haa gentil cheualier ne me
occhies mie/ car ie me tiens pour oultre et luy
rent son espee: agloual la recheust puys lui demande pour quoy il uoulloit occhire ce cheualier/ et il dist que cestoit pour ung sien escuyer
quil auoit auant hyer occhiz/ par ma foy fait agloual cestoit grant desloyaute quant pour ung
escuyer uous uoullies occhire ung cheualier
et pour ceste chose ie uous quitte men amende mes
ie uueil que uous uous mettes en la mercy du
cheualier/ et celluy dist que si fera il uoulenlentiers/ sy uint maintenant au cheualier et se
agenoille deuant lny et lui crie mercy du meffait/ et celluy luy pardonne uoullentiers/ et
lors monte le cheualier cenquis sur son cheual
et dist a agloual. Sire il est meshuy bien temps
de herbegier car la nuit appronche: et iay cy p̃z
une mienne maison pour ce uous prie ie que
uous y uiengnies huymes herbergier: agloual luy octroye/ puys demande aglonal au
cheualier qu il auoit rescoux donc il est/ et il dit
quil est du chastel de roguedon le quel est pres
a une lieue englesche/ et se uous y uoulles uenir ie uous y honnoureroye sur tous hommes
car uous me aues de mort rescoux/ or ie uous
diray fait le cheuasier cenquis que uous feres
uons deux: uous uous uendres herbeger auec
moy si en ferens meilleur chere/ et agloual en
prie tant le cheualier quil luy octroie/ lors sent
tous .iii. retournes et uent tant quilz uiudient en
ung prellet qui estoit eu millieu de la forest/ et
eu millieu du quel auoit une tour forte et haulte
close de murs et de fosses tout enuiron ilz uindrent iusques a la tour et entrerent ens/ et ceulx de leans les fent deschendre pour eux desarmer. Et
quant ilz sent alleges de leurs armes le signeur
de leans les a menes en la maistrrsse salle/ et agloual luy demande comment il auoit a nen/ et il
dist qu il a a nen griffon du maupas/ et uous sire
fait il a agloual/ et il dist qu il est de la maison
du roy artus et qu il a a nom agloual/ et que alles
uous querant fait griffon/ et il luy compte laduanture de la royne et de lancelot et comment ung
cheualier emportoit sa teste par deuant luy/
Et sy auons tous iure que se iamais nous
pouons le cheualier congnoistre ou trouuer que nous emporterons la teste au roy et a la royne
et sommes partis iusques a dix cheualiers les
meilleurs que len puisse trouuer en la court du
roy artus qui iamais ne finerens de aller tant que
nous laurons trouue
QUant griffon entent ce que agloual lui
a compte si se pourpensa comment il pour
ra faire car il scait bien et cengnoit que se agloual
sauoit comment il auoit naure lancelot a la iouste il ne creoit pas quil ne leust occis. Lors lui
respont griffon et dist que trop seroit grant dommage se lancelot estoit occis. Mais toutesfois
ny perdistes uous que lancelot. Eu nen dieu
fait agloual keux le seneschal/ saigremor le
desree/ et dodineau le sauuage: mais de sa perte de eulx ne nous est il pas autant comme de lancelot Non fait griffon. Et ne sauriez uous pas
bon gre qui uous rendroit le seneschal. Si
maist dieu oy fait agloual. Or sachez fait le
cheualier que se uous estes demain a lermitage
de la haie que uoue le trouerez. Grant mercy sire dit agloual. et ie y seray Celle nuit geust leans agloual et lendemain si tost comme il uoit
se iour se leua et monta sur son cheual et print
son chemin tout droit uers lermitage que griffen
lui auoit dit. Quant agloual fut party griffon uint maintenant a keux le seneschal quil auoit en sa prison si lui dist keux uous estes deliure de ma prison si uueil que uous alliez droit
a lermitage de la haie et uous rendez a agloual
que uous trouuerez la. Et sil uous demande qui
uous y enuoie. uous direz que uous ne sauez
pour ce que ie ne uueil pas que len sache uouuelles de moy uueil ie que uous me promettez que
uous ne direz en lieu ou uous alliez que uous
auez este ceans en prison. Et celui lui promet
qui moult estoit ioyeux de sa deliurance. Si
lui fist griffon apporter a mengier et puis commande que len lui apporte ses armes. Lors sen
part keux et tant erra quil uint au lieu ou griffon lui auoit enseigne: si trouua agloual qui
moult lui fist grant chiere. et lui demanda dent
is uenoit mais il ne lui en uoulut riens dire.
qu il ne feust pariure. Lors lui compta agloual
comment dix compaignens de la table ronde
sestoient meuz pour querir lancelot et que iamais
ne fineront de errer tant quilz en aient ouy certaines nouuelles. Et uous keux dit il que ferez uous. ne uendrez uous point en ceste queste
auec nous pour lamour de lancelot. Voulentiers dit il. Lors iura sur une croix de fust qui deuant lui estoit autel serment comment les autres
auoient iure. et lors accueillent leur chemin tous
ensemble. Mais icy laisse le compte a parler de
eulx et retourne a messire gauuain si comme il
se partist de ses compaignons
Comme messire gauuain cenquist mathanias deuant son chasteau et deliura saigremor
le desree de prison.
C.ui.
Or dist le compte que quant monseigneur gauuain se fut party de ses
compaignons quil cheuacha tout
seul moult dolent et moult pensif de lauanture
a quoy il auoit failli Il erra toute iour sans auanture trouuer. et tout ainsi erra il le secend iour
et le tiers Au quart iour si lui auint quil se
trouua deuant la maison de mathanias qui
tenoit saigremor en prison. et monseigneur gauuain cheuauchoit tout pensif et auoit si grant
tallent de dormir quil ne sauoit ou il aloit.
Mathanias estoit deuant sa porte mais encques
messire gauuain ne lui dit mot et si lauoit mathanias salue. Quant mathanias uoit quil
ne lui dit mot si cuide que se soit par orgueil.
Il entra incontinent a sa maison et demanda
ses armes: puis monta a chenal et courut aprez
mefsire gauuain tant quil le uist a lentree dune forest si lui escria. Sire cheualier tournez
sa lescu. Adonc sesueille monseigneur gauuain
et uoit uenir le cheualier: si se merueille pour
quoy cest. Lors embrasse lescu et se retourne deuers lui si le fiert si durement quil le porte du
cheual a terre. Et lors descent de son cheual et
trait son espee et court sus a mathanias qui ia se
releuoit et le fiert si durement qu il le rabat a terre
et lui arrache le heaume de la teste si fellennessement qui a peu quil ne lui arrache les yeulx de
la teste. Si saigne mathanias moult durement. et menseigneur gauuain lui dit qu il se rende ou il lui couppera la teste. Et celui geut a
terre grant piece quil ne lui respondist mot. et
monseigneur gauuain lui dit que sil ne se rent qu il
loccira sans plus attendre. Et celui respont a
monlt grant paine et crie mercy/ et dist. Haa sire cheualier ne me occhies pas/ car uous ne y
gaigneries riens/ et comment aues uous a nen
fait mensieur gauuain. Ie suis fait il appelle
mathanias/ haa fait mensieur gau. uous estes
mathanias chilex qui saigremor et dodinel
allerent querir a menger a la royne/ par mon
chief ie uous occhiray ou uous me en dires ce que uous en saures/ haa sire pour dieu mercy. Certes se uous me uoulles a tant lessier: ie uous
rendray saigremor ains que il soit anuittie/
uoire fait mensieur gau. par men chief et ie uous
lesseray donc/ mes ie uueil que uous me fianches
aincois que uous le feres ainsi comment uous laues dist: et que uous pres en prison la ou ie uous
enuoieray/ et mathanias lui fianche: lors mente mensieur gauuain sur son cheual/ et mathanias au sien: si retournerent tout le chemin tant
qu ilz uindrent au chastel mathanias. Et quant
ceulx de leans sceurent que leur seigneur estoit
conquis/ Si uoulurent courrir sus a monsieur gauuain/ mes mathanias leur deffendist sur les yeulx de leurs testes. Et lors fist
mathanias traire saigremor de prison/ et le
rendist a mensieur gau Et quant mensieur gauuain le uist si dist qu il nauoit pas eu trop malle prison/ et de ce disoit il uoir car moult luy auoit aide la fille mathanias. Quant saigremor uist monsieur gauuain si luy fist grant
ioye/ et il a luy: lors demandent leurs armes
car ilz sen uouldrent aller de leans/ et mensieur
gau. appelle mathanias si luy dist/ quil conuient qu il uoise a la court du roy artus et se mette du tout en sa prison de par gauuain son nepueu/ et mathanias dist qne si fera il uoulenlentiers/ Mes a tant se taist ores le compte de
eulx tous et retourne maintenant a parler de
hector des mares.
Comme hector des mares se trouua au chastel ou dodinel estoit en prison et le deliura/ et
comme tous les compaignons se trouuereut a la
blance croix et recommencerent leur queste.
OR dist le compte que quant hector des
mares se fust parti de ses compaignons/ quil erra parmy la forest
uiii. iours entiers/ une heure auant et laultre
arriere sans aduanture trouuer: et tousiours demandoit nouuelles de lacelot/ mes onques ne
trouua qui de rien len assenast: au. neuuiesme
iour luy aduint que son chemin le mena ou dodinel estoit cheu en leaue/ et quant il uint la sy
uist bien quil ne pouoit pas par ailleurs passer/ que par illeuc si deschent et atache son cheual a ung arbre/ et dist que la perte du cheual
ne lessera il mie qu il ne passe oultre/ lors se met
sur la planche tout arme et passe oultre menlt
hardiement: car il ne doubtoit nulle aduanture
que il trouuast ne quil ueist. Et quant il est
uenu a la riue daultre part si uist le chastel ou
dodinel le sauuaige estoit en prison. Il se adreche celle part. Et il regarde/ sy uoit de leans
issir ung cheualier tout arme sur ung grant
destrier/ si accourust lance leuee et luy dist qu il
se rende/ mes hector ne se esmaye mie ains allongne son glaiue et mect son escu deuant luy
Et quant ilz uindrent pres lun de laultre sy le
guenchi celluy qui ne lose attendre. Et hector
fiert celluy qui dessus le cheual estoit sy quil
le porte a terre puys trait lespee et le fiert par dessus le heaulme si que celluy est sy estourdi quil
ne fcait sil est iour ou nuit: hector le prent au heaulme et le traine la longueur de une lance/
puys luy donne du pommel tel coup sur la teste que le sang luy sault parmy le nez et parmy
les oreilles/ et apres luy couppe les las du heaulme et dist quil luy couppera le teste se il ne
se rent/ et celluy ne luy respont mot car encore
estoit en pausmoison et hector le lesse reposser
et quant il peult parler si dist a hector qui ne lochie mie car il se tient pour oultre et ainsi quil
disoit celle parolle se leuoit tout bellement et
soulleuoit le pan du haubert a hector/ car il luy
uoulloit lespee bouter parmy le uentre/ mes
hector laert par le poing si lui toult lespee et lui
dist/ haa couart desloyal uren trayson ne uous
y aura ia mestier ne ne uous garrantira que uous
ne y moures.
MAintenant hauche hector lespee si luy coupe la teste et tantost uist yssir de leans
iusques a .xii. escuyers qui tous luy chirent
aux pies et luy dient. Haa sire benoict soyes
uous qui nous aues uengies de lomme du monde que plus nous heons/ or uenes auec nous car
le chastel est uostre. Et sachies que quant ceux
de leans en sauront la uerite ilz uous aymeront plus que se uous leur auies donne Cent
marcz dor. Lors sen uont au chasteau quatre
de eulx et comptent la nouuelle a tous. Si issent du chasteau et uiennent a hector et lui amainent ung bon cheual et puis le mainent a force
au chasteau et lui dient quil demeure leans auec eulx et sera sire de eulx tous. Et il dit que
non fera en nulle maniere. Toutesuoies le firent ilz desarmer et le menerent au maistre pallais. Et lors encontrerent la damoiselle que dodineau auoit suiue iusques a la planche. Quant
elle encontre hector si le salue et lui elle. elle auoit este amie du cheualier que hector auoit conquie mais il estoit si traitre et si desloyal que elle ne leust ayme pour riens. La nuit quant ilz
eurent mengie demanda la damoiselle a hector dont il estoit. Et il dit quil estoit de la maisen du roy artus. Par ma foy fait elle de ce me
est il moult beau car aussi en a il ung ceans
Uoire fait hector: amenez le auant si le uerrens
Et elle le fait amener. Quant hector le uit si
congneut tantost que cestoit dodineau le sauuage. et il lui court les bras tendus et fait lun
a lautre moult grant ioie. Et hector lui demande. quelle mesauanture uous amena icy. Et
il lui dit comment une damoiselle lauoit amene iusques a la planche ou il cuida mourir. et
quant il fut uenu a la riue si le print ung cheuasier et le fist mettre en sa prison Et lors uint
deuant lui la damoiselle si la congueut bien:
et lui demanda pour quoy elle lauoit amene
cclle part. Par ma foy fait elle ce uous diray
ie bien. Il est uoir que mon ami qui ores est
mort uous hayoit sur tous hommes pour une
plaie que uous lui fistes antan a une assemblee. Si me dist que iamais ne dureroie a lui
quil ne me occist se ie ne faisoit tant que ie uous
amenasse celle part. si men fist aler a la court
du roy artus pour uous querre. et bien mauoit
commande que ie ne reuenisse pas sans uous.
pour ce fiz ie tant que uous uenistes aprez moy
et passastes leaue. Et quant il sceut que se estiez
uous si se fist armer et uous courut sus et uous
print et uous mist en prison comment uous auez este et disoit bien que iamais nen istriez: mes
ores est si bien auenu que cest cheualier uous en
a mis hors car il lui a la teste couppee. Sire
fait dodineau le sauuage or me dictes quelle achaison uous a amene celle part. Et il lui compte comment les compaignons de la table ronde sont esmeuz pour querre lancelot du lac/ et
lui dit la nouuelle que la royne apporta a court
Si ont fait il les dix compaignons iure sur
sains que iamais ne fineront de aller tant que ilz
sachent uraies nouuelles de sa mort ou de sa
uie. Certes puis quil est ainsi fait dodineau
ie uous promes loiaument que iamais en la court
du roy artus ne entreray deuant que les autres
y serout uenus. Si deuiens cy endroit compaignon de ceste queste. Et hector en est moult ioyeux. Celle nuit lui offrirent ceulx de leans la
seigneurie du chasteau/ mais il nauoit tallent
de la prendre ains sen partist lui et dodineau et
errerent tant quilz uindrent le iour deuise a la
blanche croix. Si auint si belle auanture que tous
les compaignons y uindrent a celle heure Et
quant ilz sentretrouuerent si en fureut moult
ioyeux et eurent moult grant ioye de trois compaignons quilz eurent trouuez quilz cuidoient
auoit perdus Et lors compte chacun ce quil a
trouue en la sepmaine mais il ny a celui qui apportast nouuelles de lancelot. Si en furent
courroucez et dolens. et messire gauuain dist que puis quilz ne ont riens trouuez quilz peuent
bien departir du tout. Lors oste chacun son heaume de sa teste si se sentrebaisent tous au departir et plourent tous de pitie pour ce qu ilz scaiuent bien quilz ne sentre uerront mais a piece
Et monseigneur gauuain sen part de eulx tout
le premier faisant si grant deul comme sil uist
que tous son lignage feust mort et aussi plourent les autres douze compaignons et tint chacun sa uoie a part. Mais atant laisse le compte a
pacler de eulx et retourne a monseigneur gauuain comme il se partist de ses compaignons.
Comme messire gauuain et hector se trouuerent deuant le chasteau du moulin la ou hector uainquist ung tournoiement et puis cheuaucherent ensemble iusques a la chappelle
gastee.
C.uiii.
OR dit le compte que quant monseigneur gauuain se fut party de ses
compaignens quil sen ala tout seul
et passa maintes terres et par la ou il passoit demandoit nouuelles de lancelot mais oncques ne
trouua qui de riens len peut assener et tant quil
est bien alle douze iours sans auanture trouuer
Si sen uint a ung samedi au soir a une blanche abbaie/ et illec lessa ses armes et print unes
aultres. Et lendemain demoura leans pour ce
que dimence estoit/ et au lundi matin sen partist
si tost comment il eust messe onye et chenaucha
uers la terre destrangorre. Et lors uint a une
fontaine donc leaue estoit froide et clere/ et la
grauelle reluisant comment argent/ et tout entour
auoit grant plante de erbe uerte/ et estoit la fontaine toute auirenner de arbresseaux si que leaue
nauoit garde du ray du solleil. Mensieur gauuain uist la fontaine belle si luy print grant
tallent de en boire/ si deschent de son cheual et
osta son heaulme et saillit de les la fontaine:
si en bust monlt uoulentiers/ et ainsi quil se reposoit ueci uenir une damoiselle sur uug palleffroy et quant elle uoit monsieur gauuain sy
le sallue: car bien le cengnoissoit. Et il dit que
bonne aduanture luy doint dieu. Mensieur gauuain dist elle ou ires uous/ damoiselle fait il
ie ne scay/ et que alles uous querant fait elle.
Certes fait il ie quiere se nul me sauroit dire
nouuelle de lancclot. Quesse fist elle que uous
dictes ou est il donc, par ma foy dist il len cuyde quil soit mort/ et nous sommes meuz iusques
a .xii. cheualiers pour sauoir se il est mort ou
uif si ne pouens mie reuenir a court deuant que nous en sachons la uerite. Certes fait la damoiselle de luy ne scay ie riens mes trop seroit
grant dommage se il estoit mort. Et ia se dieu
plaist celle aduanture ne sera uraye/ car trop
en seroit cheualerie abaissie. Si uous prie par
amours que uous uiengnies ennuyt herbeger
auec moy/ et ie uous herbegeray tout a uren uoulente/ il se excuse disant que il nest pas encore temps
de herbeger/ par la foy fist elle que uous deues
a la riens du mende que uous plus ames uous
y uendres/ et il dist quelle la tant ceniure que elle
len merra auec elle/ lors cheminerent ensemble
bien deux lieues englesches et tant quilz uiennent a ung petit chasteau eu chief de une marchie. Sire fait elle uees la le chastel ou nous
gerrons ennuyt sil uous plaist.
ATant sent uenus au chastel: et quant ilz
sent au maistre pallais si les dechendist
len a monlt grant ioye et amenerent monsieur
gaunain ament et le desarmerent/ la damoiselle le maine en une chambre ienchiee de herbe uerte
pour la challeur qui estoit grande. Et quant ilz
ont ung petit seiz ung uarlet entra leans et dit
a la damoiselle/ dame monsieur est uenu/ qui
bien amaine iusques a .xxx. cheualiers. Uatost fait elle si luy diz quil uiengne a moy/ sy
uerra quel hoste ie luy ay amene/ lors demande monsieur gau. pour quoy il amaint tant de
cheualiers. Sire fait elle ie le uous diray/ il est
uray que a .ii. lieues prez dicy aura demain ung
tonrnoiement feru deuant le chastel du moulin
sy bon que de meilleur ne ouyst oncques homme par
ler Si le fait ferir le roy marborras qui estoit
cousin gallehault le filz a la gayande: et ent establi que cellui qui au meilleur sera esleu aura ung
espreuier et ung faucen en recengnoissance de uictoire. Et se il aduient quil amaine samye auec
luy elle aura le plus riche chappel du monde
Et pour ce que men amy uouldroit uoullentiers
cenquerre cest honneur il a mande tous les cheualiers de cest pays qui auec luy serent demain
pour ce que ung seul cheualier ne pouroit mie
ainsi grant faiz sonstenir se il nestoit de trop
grande prouesse. Si a dist qu il me menera auec
luy/ et que ie auray le chappel sil peult: si uous
prie monsigneur gau. par la foy que uous deues a mensieur uren oncle le roy artus que uous
soyes demain pour aider a men amy. Et ie ose
bien dire que se nous auens uostre aide que nous
en aurens lonneur et la uictoire. car par uous
uaincra mon amy le tournoiement. Et il dist
quil luy aidera uoulentiers/ et elle len mercie
monlt doulcement
A Ces parolles uint le sire en la chambre
et cestoit ung cheualier bien fait de corps
et estoit blonc comment laine/ et auoit a nen tanaguis le blent pour ce qu il estoit ung des blens
hommes du monde. Et quant samie le uoit uenir sy se adresche centre luy et luy dist. sire uees
cy mensigneur gauuain qui uous aidera demain
au tournoiement. Et quant celluy lost si court
a mensieur gau. les bras tendus/ et luy dist que bien soit il uenu/ et lors se assirent et commencherent a parler de leurs affaires/ et sentre acoinctent au mieulx qu ilz peuent. Et monsieur
gauuain luy demande comment il a a nom et il se
nomme puis luy compte du tournoiement qui doibt
estre tout ainsi comment la damoiselle luy auoit
dist. Si luy prie qu il soit en son aide et mensieur
gauuain lui accorde uoulentiers. Sire fait le
cheualier denc ne doubte ie pas que ie naie lenneur
du tournoiement et si maist dieu ie uous en scay
meilleur gre que se uous me eussiez donne le
meilleur chasteau qui soit a uostre encle le roy
artus.
MOult furent ioyeux ceulx de leans de la
promesse de monseigneur gauuain car
plus grant fiance auoient en lui quilz nauoient
en nul des autres Et lendemain fist le cheualier uestir la damoiselle moult richement: car
il sauoit bien que elle seroit ueue des haulx et
des riches barons. Et elle estoit sans faulte
une des belles damoiselles du monde. Lors
se partirent et errerent tant quilz uindrent dessus ung tertre et uirent que le tournoiement estoit
ia commence en une moult belle praerie qui bien
duroit sept lieues de long et une de large. et le
roy marborac ne portoit pas le iour armes aincois auoit fait drecer une loge en my les pres/
ou la royne sa femme estoit et toutes les dames
et les damoiselles du pais pour ueoir le tournoiement. Si y auoit illec la niepce a la royne
qui disoit oyans toutes que elle auroit le chapeau
et que son ami le faisoit mieulx que nul qui y fut encores uenu, et la damoiselle amie de tanaguis
ouist la uentance que elle auoit faicte si dit que
elle ne disoit pas uerite. Pour quoy fist elle
Pour ce quil y aura encores meilleur cheualier
que lui. Qui est il fist elle. Par mon chief dit lamie de tanaguis le nom ne saurez uous ores
pas mais uous le pourrez cengnoistre par temps.
LOrs fut celle moult courroucee/ si
dist a la damoiselle que elle se uenist
appuier empres elle si lui menstrera le cheualier
Uoulentiers dit elle. Si uient et uoit poindre les cheualiers ament et aual. et messire gauuain demande a tanaguis de quel coste il ueult
tournoier. Et il dit quil uouldroit estre centre
les gens du roy. Or bien soit fait messire gauuain. Si poingnent pour aider a leurs compaignons Et messire gauuain sen ua es rens
Et maintenant uint ung cheualier contre lui
si sadrescent lun contre lautre tant comme les
cheuaulz peuent courir Menseigneut gauuain
abatist le cheualier si fellonnessement que au
cheoir eut le bras rompu: et il laisse courir erramment aux autres lespee en la main si fiert parmi et par tout et trebuche deuant lui cheualiers
et cheuaulx par coup despee ou de lance. Il ne
refuse nul qui a coup le uueille attendre. si le
fait si bien que tous dient quil doit auoir le pris
Celle qui estoit amie de tanaguis dit a la niepce de la royne. Damoiselle ne uous disoie
ie pas bien. Cest celui a cest escu blanc qui uaincra
tout Et elle lui respont. Telle chose pourra
auenir quil ne fera pas si bien. et pour ce ne uous
en repentissiez ia. Ie ne men repentiray ia dit elle car ie scay bien quil le fera tousiours de bien
en mieulx. et se uous le congnoissiez aussi bien
comme ie faiz uous ne uous en desdiriez ia.
En ce quilz parloient ainsi si issirent du chasteau iusques a deux cens cheualiers armez
pour aider aux leurs qui ia defailloient/ car
trop malement les menoit menseigneur gauuain. Et quanr ilz sont uenus a lassemblee
si le font si bien que apres eulx ne demouroet
nul en selle quil ne feissent uoller a terre Si
que aux gens du conte conuint guerpir place
Si se en feussent fuys quant menseigneur gauuain les recueure si beau que tous ceulx de la
place sen merueillent. Si sefforce tant a quelque peine que ses compaignons sont demourez auec lui pour bien faire.
LOrs uint le frere du conte lequel amena
auec lui bien deux cens cheualiers Et
quant ilz approucherent si ny eut que du ferir/
si qu ilz mainent les cheualier du roy iusques a
leurs lisses mais illec se tindrent ung peu comme preudes hommes/ si ilz ne ilz ne feussent si
peu Si souffrirent une grant piece ceulx qui
les enchassoient. Ainsi quilz estoient aual les
pres ung cheualier arme de unes armes uermeilles et estoit lui seul. Si commenca a regarder le tournoiement et uit les gens du cente qui trop bien le faisoient. Et le cheualier se
met deuers les gens du roy pour les aider Et
quant ceulx de dela le uirent erraument commencerent a crier Or sa gentil cheualier aidez nous
aidez nous. Et il se met tantost en leur aide/
contre ceulx que monseigneur gauuain aidoit.
Si leur laisse courre et abat le p̃mier quil encontre et puis le second et le tiers. Si fait tant
que de ung glaiue en abat quatre. Et lors mist
la main a lespee et se mist en la greigneure p̃sse et le fait si bien au premier poindre que tous
les fait resortir/ ne nul ne le uoit qui ne le doubte. Si haste ses anemis que tous les royaux
sent recouuers par sa forche/ et ceulx de deuers
mensieur gauuain sent si esbahis que a poy qu ilz
ne sen fuyent de la place/ lors dient tous ceux
qui aux fenestres estoient que le cheualier uermeil au lyon blanc a tout uaincu/ monsieur
gau. en ouyt la nouuelle qui ung pou se estoit
alle esuenter. Si luy dist ung garcon que leans
a ung cheualier le meilleur quil ueist encques
qui tout seul a uaincu le tournoiement. Car par
luy sont recouuers les hommes du roy qui ores
estoient au dessoulz. Et quant monsieur gauuain lentent si se merueille que ce peult estre sy
lache son heaulme et prent une lance la plus
forte quil peult trouuer/ sy uint tout bruyant
au tournoiement et encontre le cheualier uermeil qui auoit lance recouuerte/ si coururent
sus lun a lautre et sentrefierent sur leurs escus
si durement/ que les lances uollerent en pieces
mes ne chayt ne lun ne laultre/ ains sen passerent oultre/ mensieur gau. fut monlt dollent
quil ne auoit le cheualier abatu/ encore en fut
laultre cent foys plus dollent/ de ce quil nauoit
abbatu mensieur gau. si en est tant henteux qu il
ne scait quil doibt faire/ et tant que ceulx qui la
iouste ont ueue/ dient que monlt sont les .ii. cheualiers de grande prouesse. Il reprindrent lances et se adrecha lun encentre saultre/ si sentrefierent si grans coups quilz sentremettent les
fers des glaiues parmy les escus/ mes il ny a
celluy qui gueres soit naure/ si sentreheurtent
des corps et des uisaiges tant quil ny a celluy a
qui le ceruel ne soit trouble/ si que a paine se peurent tenir es archans/ mes trop est mains greue le cheualier que mensieur gau. Sy uiennent
tous de estourdison et prent chascun une lance
la plus forte quil peult auoir/ si poignent lun
centre laultre si que mensieur gau. brise son glaiue/ et le cheualier le fiert de si grant force quil
le porte du cheual a terre tout enuers/ et puys
sen ua oultre pour faire son poindre. Si trait
lespee/ et se fiert entre les gens au conte/ si les
maine ferant iusques aux loges ou les danes
estoient apuyees: et quant il les a menes iusques
la/ si tournent en fuyant uers leur repaire/ car
plus ne osent estre au tournoiement. Et lors
commenca la chasse qui longuement dura/ car
monlt en prindrent les gens du roy. Et quant le
uermeil cheualier uoit quil eust tout descenffit
sans recouurier/ si se met en la forest qui pres
dillec estoit. Et mensieur gau. fut remente si a
si grant deul et si grant honte: qu il ne ose demourer en la place/ ains sen ua apres le cheualier
qui abbatu lauoit et dist que iamais ne finera
deuant quil aura actaint. Et sil nest de la maison du roy artus il se combatra tant a luy quil
sera mort et oultre/ car aultrement ne peult estre. Et se il sceust uraiement que lancelot fut
uif/ il cuidast bien que ce feust il/ mes pour ce
quil cuydoit quil feust mort nen sauoit il que
dire: si sen ua uers la forest grant alleure tout
courouchie et regrette sa mescheance qui ia luy
est aduenue en ceste queste par deux foys.
EN tel deul et en telle aire cheuaucha mensieur gauuain/ et uist iousiours deuant
luy les esclos au cheualier/ et bien sceust que cestoit il. Si a tant alle quil uint chiex ung forestier et il estoit ia pres de nuyt/ si entra en la
court et les sergans luy saillent a lestrief pour
luy deschendre/ puys le desarment et le mainent
leans. Et quant il est entre si treuue hector des
mares en une couche couche/ et quant celluy le
uoit si luy sault au col et dit que bien soit il uenu
Et mensieur gau. luy fait greigneur semblant
de ioye que son cueur ne luy apporte: et hector
luy demande/ de quelle part il uient a celle heure
Et il dit de ung tournoiement qui fut a lissue
de une forest cy p̃s/ si ay toute iour suyui ung
cheualier a unes armes uermeilles/ qui trop
bien le a fait/ mes endroit moy ie men plains
car il ma faite la greigneur uillennie et la gregneur honte qui iames me aduint. Comment
fait hector/ par ma foy fait mensieur gau. nous
ioustasmes luy et moy: uoyans tous ceulx de
la place. ii. foys/ si ne le peulz abbatre ne luy
moy/ mes toutesfoys il me naura en lesselle.
Sy aduint a la tierce iouste quil me porta du
cheual a terre/ et de ce ay ie si grant deul que a poy
que le cueur ne me part du uentre/ et iay puys
cheuauche ap̃s lup pource que ie le cuidoye trouuer/ car il ne peult demourer quil ne me conquiere/ ou moy luy par armes. Quant hector
ost ce que mensieur gau. dist/ si en est trop honteux/ car il scait bien que cestoit il que il alloit querant/ si est si courouchie que il amast mieulx
estre feru de une espee parmi les cuisses que il
leust abatu/ car il en cuide estre mal de lui a
tousioursmes. Maintenant se met a genoulx
deuant lui et lui dit Haa sire pour dieu pardennez le moy: car certes ie ne uous congnoissoie
pas. Ie uous iure sur sains que ie ne leusse fait
en nulle maniere se ieusse sceu que se eussez uous
este. si me mes du tout en uostre mercy et uous
lamenderay en telle maniere comme uous le
saurez deuiser. Et quant monseigneur gauuain ot que cestoit il si lui pardonne moult debonnairement. Celle nuit geurent leans assez
aise. et si tost comme ilz aperceurent le iour ilz
partirent de leans et dient quilz iront tant ensemble quilz auront trouuee auanture qui les departira Ilz uiennent en unes gastes landes loingz
de logis: car il ny auoit nul chasteau pres dilfec a mains de demie lieue. Ilz trouuerent unes
grandes braches et uirent pres du chemin une
uielle chappelle. Ilz tournerent celle part et descendirent et atacherent leurs cheuaulx a ung
arbre puis entrerent ens mais ilz ny trouuerent
homme ne femme ains uirent la chappelle uielle et ancienne si que les murs en estoient tous fondus et decreues. Ilz uiennent iusques au chasteau
si le trouuent tout gaste et decheu: et uindrent par
derrierie ung petit huys qui entroit en ung grant
cymetiere: mais entre lautel et le cymeriere auoit une grande tumbe de marbre uermeil ou
il auoit lettres blanches pourtraictes moult
soubtillement. Ilz regardent les lettres. et elles
dient que pour neant ne sont ilz pas uenue celle part car sans auanture ne sen iront meshuy
Quant hector leust de lautre coste si uist lettres qui disoient. Os tu chenalier errant qui
uas auanture querant gardes que tu ia ne arrastes en ce cymetiere pour les auantures qui y sent
acheuer car se seroit peine perdue/ se tu ne es le
chetif cheualier qui par sa luxure a perdu a acheuer les auantures du saint graal ou il ne
pourra iamais recouurer.
DE ceste auanture se merueillent les deux
 compaignons: et disent que les lettres parlent
trop obscurement. nompourtant dit messire gauuain que des auantures du cymetiere ne se tendra
il pas de les ueoir. Ilz uindrent a luis du cymetiere lui et hector et uirent une tumbe qui ardoit et flamboit si cler que la flame en uolloit
contremont plus hault que une lance/ et tout entour auoit tumbes iusques a douze qui ne flamboient pas. Il y auoit dessus chacune une espee
dreciee. Et quant ilz ont assez la tumbe regardee si dit monseigneur gauuain a hector. Par
mon chief uecy la plus merueilleuse auanture
que ie ueisse oncques si nous y conuient essaier se de
ceans uoullens issir a honneur. Ie uous prie que uous me laissez aller sauoir que ce pourra estre
mais attendez moy icy et ne uous mouuez pour
chose que uous uoiez deuant que ie aye du tout failli a acheuer lauanture. Uoulentiers sire dit il.
LOrs entre monseigneur gauuain au cy metiere lescu au col lespee au coste. Et
quant il approuche des tumbes si se merueille
plus quil ne fist meshuy car les espees qui dessus les tumbes estoient se drecerent tout par elles et uindrent droit a lui et lui dennerent grans
coups sur son heaume si quil na pie qui le puisse soustenir ains chiet a terre. Et quant il se uoulut releuer il sentist descendre sur son chief si
grant coups quil le conuient retumber a terre
et geust grant piece en pasmoison Quant il fut
en son pouoir il ouurist les yeulx et se trouua
au chief du cymetiere a luys de la chapelle. et
lors a moult grant honte. Si se relieue et dit
que sil deuoit mourir si ira il iusques a la tumbe.
Il iecta son escu sur sa teste et puis se adressa
deuers les tumbes. Et quant il les approuche
il uoit les espees uers lui uenir: et il se cueuure
au mieulx quil peut mais ce ny a mestier car
il fut pis a celle fois que au parauant nauoit este
Si fut si mal actourne que le sang lui sault parmi le ne parmi la bouche et parmi les oreilles.
Il sent si grant angoisse quil cuide bien mourir en la place. Si se pasme et geust lenguem̃t
en pasmoison Et quant il uint a luys de la
chappelle si est si las et si trauaillie que a peine
peut il aler ne parler. et hector en a moult grant
douleur au cueur. Et lors lui demande comment
il lui est Certes mauuaisement car ie ne cuide
pas que iamais autant me doullusse comme ie
fais et si suis moult dolent de ce que ie suis le plus
meschant cheualier du monde qui souloie estre
le meilleur de tous. Sire fait hector encores
nest mie ne le cheualier a qui il ne soit mescheu
en aucune chose aucunesfois et pource ne deuez
uous pas estre courrouce. Lors lui oste le heaume de sa teste pour le uent recueillir/ et le lesse
gisant pres la tombe puis prent son escu et trait
lespee et entre au chimitiere/ et ua grans pas
la ou les tombes estoient/ mes il ne a gueres
alle qnant se sent ferir sur son heaulme et sur sen
escu si grans coups quil chiect a terre tout estourdi/ mes il se releua menlt uiguereusement
Et quant il se cuide du tout releuer en son estant
si le cenuint a la terre tumber et est en telle maniere actourne quil na pouoir de soy releuer/
ains gist a la terre comme mort. Et se mensieur
gauuain auoit este bien batu et deffoulle encore fut il pirs. Il se trouua a luys de la chappelle et lors fut il trop esbahi/ mes il nen pouoit plus faire car tant estoit las et trauaille que a paine pouoit il les peulx ouurir/ depuys ce
si se drecha en estant et regarda entour luy come
sil eust dormy/ et il uist a lentree de luys unes
lettres qui disoient/ ia nul ne entrera en cest cymitiere qui a honte nen parte/ deuant que le filz a
la douloureuse royne y uendra/ et lors monstra hector les lettres a mensieur gau. et il les
regarde et puys dist que de toutes icelles lettres
ne peult il riens scauoir ne entendre/ car trop
obscurement parlent. et ailleurs les cenuient aller/ car a ceste aduanture ont ilz failli. Et hector a si grant doulleur quil ne peult respondre
mot aincois sen part de sa chapelle tout courrouchie/ si uiennent a leurs cheuaulx et mentent
et sen uont tous pensans et doullousans de la
mescheance qui leur est aduenue. Ilz cheuauchent
en telle maniere iusques apres midy que lun
ne dist mot a laultre lors sont uenus en une
forest uieille et ancienne espesse de arbres Sy
trouuerent a lentree une croix de fust, et en celle
croix auoit lettres estriptes qui disoient. Oz
tu cheualier errant qui par cy te achemines: regarde ces deux uoyes lune a destre laultre a
senestre/ mes garde si chier comment tu as ton
corps/ que en celle a senestre ne te mettes/ car
ia nen partiries sans honte/ de celle a destre/
ne te diz ie pas quil y ait tel peril. Quant ilz
eurent les lettree leues si dist hector a mensieur
gau. Beaux sire ie uous commande a dieu car
en ceste uoye a senestre entreroy ie pour ce que
les lettres le me deffendent et uous entreres
en cest aultre/ non feray fait mensieur gauuain
mes ie y entreray et uous en celle aultre. Par
ma foy fait hector ia ne sera aultrement que ie
di lors oste chascun son heaulme si sentrebaisent au departir/ si entra hector en sa uoye/ et
monsieur gau. en la sienne. Mais a tant lesse
ores le compte a parler de hector et parlera de
monsieur gauuain.
Comme mesire gauuain se partist de hector
et come il arriua au chasteau de corbenic. C.ix.
OR dist le compte que quant monsieur
gauuain se fut parti de hector il erra
tout le chemin de la forest tant qu il
fut pres de nenne/ et lors uist il sur destre ung
pauillon tendu pres de une fontaine si tourna celle part. Et quant il uint a luys si trouua
hommes qui mengoient iusques a .ui. monsieur
gau. ne auoit mengie de tout le iour/ il se deschendist et atacha son cheual a ung arbre/ n sen
escu a ung aultre puys entra dedens le pauillon et sallua la compagnie: mes il ny a celluy qui
ung mot luy die/ ains le regardent tous menlt
fellenneusemet. Et quant il uist quilz ne respendirent riens/ si ne lessa pas pour ce quil ne se
assiesse lespee chainte/ et oste son heaulme de
sa teste et le mist empres luy puis commence a menger comme celluy qui grant fain auoit/ et dist a
celluy empres qui il se seoit/ mengies et si faictes
benne chere Eu nen dieu dist le cheualier/ belle
chere ne puis ie pas faire de mon mengier que
uous prenes cy deuant moy/ car par aduanture
aussi grant tallent auois ie de mengier come uous/
si uous deffens que uous au mengier ne tendes
plus la main/ et tous les aultres dient que se
mensieur gau. ne sen ua quilz le occhirent/ et il
dist que ia pour eulx ne se mouuera/ mes de
mon cheual me poise qui na gueres que mengier
Lors saillent en estant tous ceulx de leans et
courent aux haches et aux espees. Et quant mensieur gau. uist ce si lache son heaulme et court
a son escu la ou il lauoit lessie: et ceulx lui uindrent les espee traictes pour luy occhire/ et il
nen reffuse nul/ ains fiert le premier quil encentre si quil luy fent la teste en deux moitties
et il chiect mort/ et il recourt sus a laultre et le
̃pmier quil encentra apres il lui couppa le bras
et le coste par entre lespaulle, les aultrre tournent en fuite quant il y uirent leurs compoignens
si actournes. Et mensieur gau. ne les daigne
plus enchassier ains mente sur son cheual et se
remist en son chemin et erra iusques a uespres
tant quil uint en une grande uallee: et il uist
au fons du ual ung chasteau moult bien seant
et si estoit fort de eaue et de bens murs auirenne.
Il tourne celle part si est uenu iusques a leaue/
et y trouu a ung pent de fust par ou len passoit
au chasteau.
QUant il fut entre en la maistresse forteresse il la prisa moult car cest la plus
belle et la plus forte quil uist oncques de sen grant
Il regarde a destre et ouist crier une femme assez pres de lui se lui semble. Il alla celle part
et trouua une damoiselle en une cuue de marbre qui crioit. Saincte marie qui me iectera de cy
Messire gauuain approucha et uit la cuue plaine de eaue et la damoiselle y estoit iusques au
nombril. Quant elle le uist si lui dit. Sire
cheualier pour dieu iectez moy de cy. Lors lui
iecte menseigneur gauuain ses bras parmi les
flans mais il ne la peut remuer. Il y essaya
deux ou trois fois mais il ne la peut remuer.
Quant elle uit qu il ne la pourroit remuer elle
lui dit. Haa sire cheualier failli auez or pouez
bien dire que de ce chasteau ne partirez ia sans hente auoir. Damoiselle dit il se ie ne uous ay deliuree ce poise moy/ Ie en ay fait tout mon pouoir/ si nen dois pas estre blasme. mais or uous
uueil ie prier par amours que uous me diez pour
quoy uous estes icy/ et se par nul homme en pourriez estre deliuree. Par ma foy fist elle ie suis
en telle maniere que iay toutes les doulleurs
et seuffre toutee les peines du mende. et si nen seray iectee deuant que le meilleur cheualier du mende men iectera. Et la cause pour quoy ie y suis
ne saurez uous pas deuant que celui sera uenu qui
de cy me doibt iecter. et sa uenue est assez prez/
car se sera en cest an. Et comment fist il est ce
que uous souffrez tant de doulleur. Comment
fait elle. Tastez quelle est ceste eaue Lors mist
monseigneur gauuain sa main dedens mais
il ne la cuida ia auoir retraicte/ car tant la
trouua chaude quil cuida bien auoir la main
perdue a tousioursmais. Sire cheualier fait
elle or sauez uous quelle angoisse ie seuffre.
Certes fist il damoiselle ie ne cuide pas que uous
uiuez longuement. Pour quoy fist elle. pource
dit monseigneur gauuain que uous souffrez
trop de doulleur. Il ne plaist pas encores a
dieu dit elle que ie meure car il nest pas encenres bien uengie de ung pechie que iay fait par
quoy ie seuffre ceste angoisse et ceste doulleur.
Mais or uous en pouez aller dicy quant il uous
plaira puis que uous y auez failli: ne de mon
estre ne saurez uous riens. Et adonc monseigneur gauuain sen part/ si sen ua au maistre
pallais, et uarletz saillent contre lui plus de
uingtz pour le descendre/ et mettent le cheual
en lestable et mainent monseigneur gauuain
amont pour le desarmer. Si trouua menseignent gauuain grant plante de cheualiers qui
se dresserent encontre lui si tost comment ilz le
uirent uenir et lui dient que bien soit il uenu Et
il dist que dieu les benie tous, ap̃s len lui fait
oster ses armes et lui baille len une moult riche robe a uestir puis le assient deuant eulx et
lui demandent dont il est. Et il dit quil est du
royaume de logres et de la maison du roy artus. Lors ilz lui firent la greigneur chiere qu ilz
peurent et lui demanderent des nouuelles de
la court. Et il leur dit telles comme il sauoit
A ces parolles issist de une chambre ung grant
cheualier qui amenoit auec lui grant compaigniee de cheualiers. il estoit ung des beaulx
hommes qui oucques feust et moult sembloit
bien gentil homme. Quant ceulx de leans le
uirent uenir si dient a monseigneur gauuain
Uecy le roy. maintenant se dresse menseigneur
gauuain et lui dit que bien soit il uenu. Et celui lui rent son salut a moult belle chiere: et le
fait asseoir empres lui/ et lui demande qui il
est Et il lui compte la uerite. et lors en est le
roy moult ioieux car il desiroit a ueoir monseigneur gauuain. Si parle a lui et sentreacointerent ensemble. Tandis quilz parloient
ainsi regarda monseigneur gauuain et uit ung
coulomp blanc entrer leans parmi une uerriere
et portoit en son bec ung encensier dor moult riche. Et si tost comme il fut leans entre si fut
le pallais rempli des meilleurs oudeurs du
monde. Et lors tous ceulx de leans sans dire mot se misdrent a genoulx et le coulomp sen
alla tout droit en une chambre et maintenant
congneurent ceulx du pallais sa uenue si coururent mettre les tables et se assisdrent lun cy
et lautre la sans ce que nul qui y feust osast dire ung tout seul mot.
DE ceste aduanture se merueilla monlt
 mensieur gau. il se assit auec les autres
et il uoit que ilz sont en prieres et en oraisons/ et
apres ce ne demoura gaires que mensieur gau.
uoit issir de la chambre ou le coulomp auoit este
la plus belle damoyselle qu il uist encques mes
iour de sa uie. La damoyselle estoit menlt bien
trechee/ et si auoit le plus beau chief du mende
Si estoit belle de toutes les beaultes qui a femme appartiennent. et elle portoit entre ses mains
le plus beau uaissel que encques homme uist et fut
fait en semblance de gallice/ sy le portoit plus
hault que son chief. mensieur gau. regarde le
uaissel si le prise menlt/ mes il ne peult sauoir
de quoy il fut/ car de boys nest il pas ne de nulle maniere de metail/ ne de corne ne de os et de
ce est il tout esbahi.
APres regarde la pucelle si se merueille
plus de sa beaulte que du uaissel car oncques mes ne uist il damoyselle qui de beaulte
se comparagast a ceste. Ainsi comment la damoyselle passa deuant eulx/ chascun se agenoulle
deuant le sainct uaissel et tantost furent les tables replanies de tous les beaux mengiers du
monde et le pallaiz fut rempli de toutes les bennes oudeurs du mende. Quant la damoyselle
fut une foys allee deuant le dois/ si sen retourne en la chambre donc elle estoit uenue/ et monsieur gau. la cenuoie de ses yeux tant quil peult
Et quant il ne la uist mes si regarde dessus la
table deuant luy mes il ne y uoit chose qu il puisse menger/ ains fut la table uuidee deuant luy.
et ny auoit celluy qui neust grant plante de uiande deuant luy ainsi comme selle y sourdoit/ et
quant il uoit ce si en est tout esbahi: si qu il ne scait
que dire ne que faire car bien cuide auoir mesprins
en aucune chose Si seuffre a soy mesmes du
demander tant que les tables soient leuees. et quant
ilz furent leuees tous issirent du pallaiz et sen
allerent lun cha laultre la/ si que monsieur gau.
ne sceust encques qu ilz estoient deuenus. Et quant
il uoult descendre du pallaiz pour uenir aual
il ne peust/ car il trouua les huys fermes/ et
quant il uist ce: si se ua appuier a une des fenestres et commenche a penser. Et lors uist issir de
une chambre ung naym/ qui tenoit en sa main
ung baston. et la ou il uoit mensieur gauuain
si luy dist. Haa mauuais cheualier fuies uous
en dicy/ uous ny deues mie estre. car en uous a
trop uille chose. Lors haucha le naym le baston pour ferir monsieur gau. Mes il ietta le
bras encentre si luy toult le baston. Et quant le
naym le uoit si luy dist. haa cheualier ce ne te
uault riens: car tu ne peulz de ceans partir sans
auoir hente. lors sen reua en une aultre chambre
et mensieur gau. regarde ens au chief de la salle/ si uoit ung des plus riches lytz du monde
et il sen ua celle part car il se uoulloit coucher
Si ost maintenant une damoyselle qui lui crie
haa cheualier tu mourras se tu le couches desarme/ car cest le lit aduantureux. uoy tu la
unes armes ua si les pren/ et puys te couche
se tu ueulz, monsieur gau. court la ou il uoit
les armes si sen arme. et quant il est arme il se
assiect au lit/ et si tost comment il fut assiz si ot
ung cri le plus hideux que encques mes ouist.
et bien cuide que ce soit uoix de deable. Et erraument uoit issir de une chambre une lance donc le
fer estot tout emflambe/ si fiert mensieur gau. sy
durement que pour escu ne pour haubert ne demeure qu il ne luy mette le fer dedens lespaule de
oultre en oultre/ et lors il se pausme et sent la
lance erracher/ mes il ne scait qui luy oste/ sy
tire monlt ruddement mes de illec ne se remue
aincois dist quil y mourra tout froit ou il uerra encore plus qui na fait. Grant piece demonra illec monsieur gau. et quant il fut anuictie
sy que len y ueoit mauuessement fors que de la
lune qui luisoit par plus de .xl. fenestres qui toutes
estoient ouuertes: lors regarda mensieur gau.
en une chambre qui estoit pres de luy. si uit ung
serpent le plus grant qui leust oncques ueu ne il
nauoit homme eu monde qui de le uoir neust
grant paour/ ne il nauoit eu siecle nulle maniere de coulleur que len ne peust sur luy ueoir: et
menlt estoit merueilleux/ il commencha a aller
amont et aual parmy la chambre iouant de sa
queue et batant la terre Et quant il se fut bien
ioue si se tourne sen dessus dessoulz/ et commenche a braire et a crier et faire la plus terrible fin
du monde. Et quant il se fut par longue espasse de temps ainsi debatu comme se il fut mort
mensieur gauuain sen merueille menlt si uoit
quil iette serpenteaux de sa bouche iusques a
cinq cens qui tous estoient en uie. Et quaut il
a ce fait/ si se part de la chambre ou il estoit et uint
au grant pallais si trouua ung liepart le plus
fier du monde et il lui court tantost sus: et il a
lui. Si commencerent entre eulx la plus fiere bataille qui oncques feust car le serpent cuidoit
tousiours uenir au dessus du liepart mais il
ne peut. Et en ce quilz se combatoient ainsi auint a monseigneur gauuain quil ne uist goutte: si luisoit la lune moult clere: mais au chef
de piece lui fut sa ueue rendue: si quil peut bien
ueoir le liepart et se serpent qui encores se combatoient.
GRant piece dura la bataille des deux bestes: en telle maniere que messire gauuain
ne sauoit qui en auoit du meilleur. Et quant
le serpent uist qu il ne pourroit uenir au dessus
du lieppart il sen retourna en la chambre dent
il estoit uenu. et si tost comme il entra ens lui
coururent sus ses serpenteaulx et il a eulx. et
ilz se deffendirent moult durement et aida lun a
lautre tout a son pouoir. Si dura la bataille
grant piece tant que le grant serpent occist les serpenteaulx et les serpenteaulx lui. Lors commencerent
toutes les fenestres du pallais a flatir lune
apres lautre et firent si grant tempeste qu il sembloit que tout le pallais deut fendre. Et lors entra leans
ung uent si grant et si fort qu il emporta toute la
iencheure du pallais. De ceste auanture se merueille moult messire gauuain si actent encores
que se sera. Grant piece ap̃s le bruit des fenestres
escouta messire gauuain: et ouist le greigneur
pleur du monde et sembloit que se feussent femmes
Quant il se uoulut leuer pour aller ueoir que
cestoit si uist issir de une chambre iusques a douze
damoiselles faisant le greigneur deul du mende et uent lune apres lautre et dient tont en plourant. Beau sire dieu quant istrens nous de ce trauail Et quant elles sent uenues iusques a luis
de la chambre ou le coulomp estoit entre le soir
deuant si se agenoullent et font prieres et oraisons et plourent tendrement Et quant elles y ont
este grant piece si sen reuont la dent elles estoient
uenues Apres ces choses auenues uit menseigneur gauuain ung cheualier issir dune chambre tout arme lescu au coul lespee en la main:
si dit a messire gauuain. Leuez sus et alez dormir en lune des chambres de ceans/ car cy ne
pouez uous plus demourer. Et il dit quil demourra ou il mourra. Non ferez beau sire aincois me combatroie ie a uous que uous y demourissiez. Aincois me combatroie ie a uous que ie
men allasse dit messire gauuain Par ma foy
dit le cheualier puis que uous ne le uoullez faire par debonnairete uous le ferez par force/ si
uous gardez de moy car ie uous deffy. Lors
lui court sus lespee traicte. et menseigneur gauuain se dresse et se deffent au mieulx qu il peut/
mais celui le haste trop durement. Si se depiecent les escus les haubers et les heaumes et
font saillir le sang de leurs corps: mais messire gauuain est moult empire de la plaie qu il auoit en lespaulle car elle ne peut estanchier Il
seuffre et endure tant comme il peut et se cueuure
de son escu Et le cheualier le haste a lespee trenchant si le maine une heure cy lautre la. Si a
tant souffert messire gauuain quil a son alaine reprinse si court sus au cheualier moult uigoureusement et lui denne de grans coups parmi le heaume. La bataille dura moult lenguement/ tant quil ny a celui qui nait perdue la force du corps et le pouoir de soy. Si est chacun si
estourdi quil ne peut demourer en estant: ains
chiet lun dune part et lautre dautre et sent si laz
et si trauailliez quilz ne peuent les testes leuer
ains gisent a terre ainsi comme en pasmoison.
GRant piece ont este en telle maniere que
menseigneur gauuain geust delez le lit
tout estendu. et le cheualier empres lui. et lors commenca tout le pallais a trembler et les fenestres
a flatir et a debatre/ et il commence a tonner et
a faire le plus mauuais temps du mende: ueu
qu il ne plouuoit pas De ceste auanture fut menseigneur gauuain tout esmaye: mais il estoit
si las quil ne pouoit la teste leuer: et ne sauoit
sil estoit mort ou uif. Et lors uint leans ung
uent si doulx et si souef que cestoit merueille:
et maintenant descendirent au pallais plusieurs
uoix qui chantoient si doulcement quil ny a
riens en ce monde qui a ce se peust acomparagier. Et bien pouoient estre enuiron deux cens:
mais monseigneur gauuain estoit si estourdi
quil ne pouoit pas entendre ce quilz disoient:
fors que a la fois lui fut auis quilz chantent.
Gloire: loenge: honneu:r et toute benediction
soit au roy des cieulx. Et aincois que len ouist
icelles uoix ainsi chanter doulcement furent par
leans espandues toutes les bennes oudeurs du
mende. Et mensieur gau. ouurit les yeux mes
il ne uist riens entour luy, lors scait il uraiement que ce ne sent pas terriennes choses qu il a ouies
quant il ne les peult uoir. Si se seua uoulentiers se il peust mes il ne peult/ car il a perdu
toute la forche de ses membres et le pouoir de sen
corps. Et lors uoit issir de une chambre la damoyselle celle qui le soir de deuant auoit aporte
le sainct uaissel aux tables/ et deuant elle uenoient deux sierges et deux encensiers: et quant
elle uint au millieu du pallais/ si assiect le
sainct uaissel deuant elle sur la table dargent et
mensieur gau. uist tout entour elle iusques a.x.
encensiers qui ne finoient de encenser. Et lors commencherent toutes les uoix a chanter emsemble/
si doulcement que cueur de homme ne le pouroit
mie penser/ ne langue mortelle dire. et toutes
disoient a une uoix. Benoist soit le pere des
cieux. Quant le chant a grant piece dure si prent
la damoyselle le uaissel et le porte en la chambre denc elle estoit uenue/ et lors departent toutes les uoix et sen uont. Et puys sont ouuertes toutes les fenestres du pallaiz/ et puys recloses. Tantost deuint la chambre obscure que
mensieur gau. ne y ueist goucte mes de tant luy
est bien aduenu quil se sent aussi sain comme se il
neust oncques eu ne mal ne doulleur ne de la
playe qu il auoit eue en lespaulle ne a il garde/
car il en est tout gari. Si se dreche bien ioyeux
et ua querant le cheualier qui cestoit combatu a luy
mes il ne le peult trouuer/ lors escoute. si ost
uers luys une grant plaincte de gens/ il sent que len le prent par les bras par les espaulles et par
les pies et par la teste et lemportent hors de la salle/ et le ont monlt bien lie en une charette qui
estoit emmy la court. Au matin quant le solleil
fut leue se esueilla mensieur gau. si se teouua
en la charette la plus laide de tout le mende et
uist son escu lye deuant aux lymens/ et son cheual atachie a la queue de la charrette. et aux
limens auoit una cheual si maisgre et si chetif
quil ualloit a paine .iiii. soulz par semblant.
Et quant il se uoit en si uil lieu si a monlt grant
deul/ car menlt cuidoit estre henny plus que nul
homme. Et maintenant uint celle part une uieille
a tout unes escourgies si commence a batre le cheual et le maine parmy les rues de la uille. Et
quant les menestrex uirent le cheualier en la charette/ si uent apres crians et huant et luy iettent
fiens et boe a grant plante/ si le cenuoient hors de
la uille a tout telle ordure: Et quant il a passe
le pont si se arreste la uieille et le deslie puis le
lesse aller et luy dist quil uoise hois de la charette car trop y a demoure/ et il sault ius maintenant et mente sur son cheual et demande a la
uieille comment le chastel auoit a nen/ et elle dit
corbenic. Et maintenant sen partist faisant le gregneur deul du mende/ et mal dit leure quil fut
ne/ et qu il fut encques cheualier, car ores a il tant
uescu qu il est le plus uil cheualier et le plus henny de toutes les creatures qui encques furent.
AInsi sen ua mensieur gau. faisant sen deul
et erre tout le iour sans boire et sans mengier. Et au soir uint chez ung hermite que len apelloit lermite secret/ si uint aincois que lermite
eust chante ses uespres, si les ouyt menlt uoulentiers mensieur gau. Et quant elles furent dictes le preudomme sen entra en son habitacle sy
demanda a mensieur gau. qui il estoit et il luy
en dist la uerite. haa sire fist lermite uous soies
le bien uenu. Certes uous estes le cheualier du
mende que ie desiroye plus a uoir. Et monsieur
gau. est tant courrouchie qu il ne peult mot dire/
si luy uiennent les larmes aux yeux. et lors se
appercheust le preudomme qu il estoit coucroucie
si luy dist. Sire pour dieu ne soyes courchie
de chose qui uous soit aduenue/ car il nest nul sy
preudomme a qui il ne meschiesse aucunesfoys
Certes fit mensieur gau, ie le scay bien mes onques mes au mien escient il ne mescheust tant
a homme come il a fait a moy puys .xu. iours en
cha. Et lors luy compte toutes les aduantures qui
la nuyt luy estoient aduenues/ et le preudomme
le regarde si deuint tout esbahi: si que il ne dist encques mot de une grant piece. Et quant il peult
parler si dist. Haa sire si maist dieux uoirement est ce grant mescheance quant uous le ueistes et
si ne le cengneustes pas. haa beaussire fist mensieur gau. pour dieu se uous saues que ce fut si le
me dictes. Certes fit il cest le saint graal/ ou le
saint sang nren seigneur fut mis. et quant uous ne
lui feistes henneur bien uous deust mesauenir/ et
bien uous deust estre sen pain oste/ et si fut il: car
tous furent seruis et uous feustes omblie/ pour
dieu sire fist mosieur gau. des aduantures que ie
uy me dictes la uerite. Ia par moy fist il nen
saurez riens. et si ne demourra il pas que uous ne
le sachiez. Beau sire dit monseigneur gauuain
au mains me dictes que le serpent signifie se uous
le sauez. Ie le uous diray fist le preudomme:
mais apres ne demandez plus. Il fut uoir que uous ueistes en la chambre le serpent qui iectoit
feu de la bouche et petis serpenteaulx qu il laissa
leans et lors issist maintenant pour aller en la
grant salle ou il trouua le liepart: au quel il
se combatist mais oncques ne le peut uaincre: si
sen retourna dent il estoit uenu. et quant il y fut
si lui coururent sus les serpenteaulx et loccirent
et lui eulx. ce ueistes uous. Uoir est dit messire gauuain. Le serpent qui estoit si grant et si fort
signifie le roy artus uostre encle qui se departira
de sa terre ainsi comment le serpent fist de sa chambre et laissera ses hommes: ses parens et ses amis
ainsi comme le serpent laissa les serpenteaulx
et couroit sus au liepart et uaincre ne le pouoit:
ainsi courra sus le roy a ung cheualier et uaincre
ne le pourra et si en fera tout son pouoir et tout
ainsi que le serpent retournoit en sa chambre quant il
uit qu il ne pouoit mettre le liepart au dessoubz
ainsi sen ira le roy en son pais quant il uerra que il
ne poourra le cheualier plessier. et lors lui auendia une merueilleuse auanture car tout ainsi comme la ueue des yeulx uous fut tollue ainsi que la meslee du serpent et du liepart duroit: en telle maniere sera la proesse de uren lumieree estaincte apres que le roy sera uenu en son pais: ainsi que le serpent reuint en la chambre si lui courrent ses hommes sus comme les serpenteaulx couroient sus
au serpent et durera la bataille lenguement: tant
qu il les occira et eulx lui. Or auez ouy que le serpent signifie: si ay faict uostre uoulente de le
dire ainsi uueil ie que uous facez la mienne de ce que ie uous requerray. Et messire gauuain lui promet que si fera il. Or uous cenuient denc iurer sur
sains que iamais iour de uostre uie ne parlerez de
ce que ie uous ay dit et ne le ferez sauoir a homme
ne a femme. Et il lui iure mais moult est esbay
des parolles quil lui a dictes. il fait plus belle chiere que son cueur ne lui porte et demeure leans celle nuit et au matin si tost quil eust ouy
messe print ses armes: monta a cheual et commanda lermite a dieu. Mais icy laisse le compte
a parler de lui. et retourne a hector des mares.
lequel est entre en la queste de lancelot du lac.
Comme apres que hector se fut party de menseigneur gauuain il uint deuant ung chasteau
qui estoit a maugart le roux et comme il occist
ledit maugart
Cx.
OR dit le compte que quant hector se fut parti de monseigneur gauuain quil erra toute iour parmi la forest iusques
a uespres et lors encontra ung nain monte sur
ung roussin Quant le nain uint pres de hector si lui dit Sire cheualier uous allez trop
Comment fist il. Ia plus nen saurez par moy
fait le nain. Si sen retourne sans plus dire/
et hector cheuaucha tousiours tant quil uint a
deux perrons qui estoient en my le chemin ou
il y auoit lettres qui disoient. Iamais cheualier ne ira plus auant de cy sil ne quiert sa hente. Quant il eust les lettrens leues pourtant ne
retourna il pas: car il dist que nul ne doit auoir
doubtance deuant quil uoye la paour de quoy
Si sen ua le droit chemin de la forest tant qu il
uint a lissue et lors encontra deux damoiselles
si les salue. et elles lui dient. Haa sire cheualier tant est grant dommage quant uous uenistes en ceste part. Et pour quoy fist il. Pour
ce font elles que uous nen pouez eschaper que
uous ny mourrez. et se sera moult grant dommage: car uous estes menlt heau. Et hector ne
se esmoie de riens que elles lui dient aincois les
commande a dieu et sen ua uers ung chasteau qu il
uist deuant lui. Et quant il uint pres il uist
une eaue moult parfonde et par dessus auoit
ung pent large de quatre toises. puis uint iusques
a ung ourme et trouua une damoiselle qui seoit
dessoubz. Il la salue et elle lui dist. Ha sire dit
elle mal y allez car uous serez noye. Comment
damoiselle fait il. Ce uous diroie ie bien fait
elle. Ueez ce cheualier par dela ce pent deuers
ce chasteau: sachez qu il est si bon iousteur qu il ne
a meilleur au mende: et il uous conuendra a lui
iouster si bien qu il uous mettra la ou il met les
autres. Et ou les met il damoiselle fist hector. par ma foy dit elle il nen treuue nul qu il ne
mecte en leaue lui et le cheual Damoiselle dit
hector ce uerray ie par temps. Lors commande
la damoiselle a dieu et puis uient iusques au
pent. Et quant il est uenu a lentree si uoit ung
glaiue qui estoit apuye a ung arbre. et il le prent.
si se mect dessus le pont/ et le cheualier qui dessus le pont estoit lui escrie quil se garde de luy
et il dist que si fera il a son pouoir/ et lors lesserent courre lun uers laultre si sentrefierent sur
les escus/ le cheualier brise sa lance: et hector le
fiert si durement quil le fait flatir en leaue luy
et le cheual: et se le cheualier neust trouue ung
pel a quoy il se retint il eust este noye sans faille. hector ne le regarde plus/ ains sen ua tout
droit a la porte du chastel. et quant il cuida entrer leans. on clouist la porte centre lny/ et il demande a ung homme qui dessus estoit pour quoy
la porte estoit fermee/ pour ce fist il que nul cheualier esrange ne y entre sil ne iure auant sur
saintz quil deliurera le chastel des mauuaises
coustumes qui y sont et fera tout son pouoir de
les oster. Par ma foy fit hector se mauuaises
coustumes y a ie suys tout prest de les oster/
le creanchies uous ainsi/ ouy fist hector loyaument. et len luy oeuure la poite si entre leans et
demande des coustumes du chastel. Nous le
uous direns uoullentiers fit celluy. Il est uray
quil y a ceans ung cheualier le plus fellon et
le plus cruel du monde. et est seigneur de cest
chastel: si est si preux aux armes que nous ne
scauens nul meilleur. et par sa grant prouesse il
se combat a tous les cheualiers que aduanture amaine celle part/ et quant il en a ung uaincu sy
le fait despoullier tout nu/ et le fait trainer par
toutes les rues de ceste uille. Et encore en y a
une plus uillaine/ car il nest iour en lan quil
ne prengne une de nos filles pour tant que elle
soit pucelle/ si gist a force auec elle/ et puys la
baille a ses garchons a tenir en seruaige. Et
ainsi en a il eues plus de .xl. donc nous sommes
tous henteux/ et dollens si que entre nous de ce chasiel uouldriens mieulx mourir que uiure.
OR aues ouyes les coustumes de ceste uile si cenuient que mettes paine a les oster/
ou uous seres pariure. et il dist quil fera uoulentiers tout son pouoir/ mes comment pourrens nous
trouuer le cheualier fist hector/ menlt aisiement
fait celluy/ car nous uous menerent tout droit la
ou il est. Lors amainent hector en ung monlt
beau iardin tout plain de arbresseaulx fors tant
qu il auoit esleu une place qui duroit bien ung arpent de long et de le/ et estoit close tout entour de
bens pieulx aguz et fors. il luy menstrerent ung
cor de yuire qui pendoit a ung pieu: si luy dient qu il
luy cenuient le cor senner sil ueult que le cheualier
uiengne auant. et hector prent le cor si le senne. Et
maintenant issit de une tour ung cheualier grant
mente dessus ung grant destrier blanc. Et la ou
il uit hector si le sallue/ et luy dist dieu uous
sault sire cheualier. Et hector luy rendist son
sallut a menlt grant paine: Beau sire dist le cheualier donc estes uous/ que uous chault fist hector ia par moy ne le scaires se uous ne crancies
a faire men plaisir. Or me dictes quel uostre
plaisir seroit fait le cheualier. Certes dist hector se uous iures sus saintz que iames ne feres
honte ne deshenneur a cheualier errant puis que uous lauries cenquis uous feries men plaisir.
Et daultre part se uous me ceancies que iames ne
feres honte a homme de cest chastel de leurs filles encore feries uous mieulx et uous diroie qui
ie suis. Et denc uous ne le diries pas aultrement
fist celluy/ non uoir fist hector. Or sachies que iames ne feray honte a chenalier deuant que ie
uous laie faicte fait le cheualier: lors se part dilleuc et se ua armer. Et ceulx qui en la plache estoient disrent a hector. Sire saues uous pour
quoy il uint cha desarme/ pour ce qu il uous cuydoit folloier par parolles de faire paix a luy.
et que uous ostissies uos armes et si tost comment uous eussies este desarme il uous eust fait
prendre/ et fait tant de hente que homme pourroit
dire de bouche. Si a en telle maniere honny
maint bon cheualier. Et ce temps pendant quilz
parloient ainsi/ le cheualier issit de la tour arme monlt richement de unes armes merueilleuses/ et auoit a son col ung escu uermeil et
une lance en son poing/ et quant il uist hector
si luy dit quil se gardast de luy/ car il ne le asseure pas. ne moy uous fist hector lors entrent
en lerpent qui estoit clos/ puys lessent courre
les ungz aux aultres/ si sentrefierent par telle
force sur les escus que les glaiues sont rompuz
Et ilz sentreheurtent des escus et des uisaiges
si durement quilz se portent a terre les cheuaux
sur le pre. Si sont tous deux si estonnes quil
ny a celluy qui ne soit estourdi/ mes hector se
dreche p̃mier et mect la main a lespee/ et le cheualier en reffait autant. Si sentredonnent
de grans coups parmy les heaulmes tant qu ilz
en fent le feu saillir/ et despiechent leurs escus et
leurs haubers si sentremainent une heure ament
une autre aual et se font le sang saillir des espaulles des testes et des bras et sent au premier
si egaulx que a peine peut on eslire le meilleur/
car le mains uaillant estoit de grant prouesse et
de grant hardiesse. Tant se sont combatuz qu il
ny a celui qui ne soit las et trauaillie. Le cheualier a si grant chault que a peu quil ne meurt dangoisse: car hector le haste si durement qu il lui conuient perdre place Si se cueuure de son escu au
mieulx quil peut et hector iecte sus lui comme ce
lui qui moult auoit cueur et force. si le fiert dessus le bras dent il tenoit lespee si qu il la fait uoller atout le poing. Et celui iecte ung cry merueilleux et grant. Hector met son espee au fourreau et prent celui par le heaume et lui arrache.
et dit qu il lui couppera la teste: sil ne se tient pour
oultre. Et celui dit quil nen fera riens. et hector
le fiert si durement quil lui fist la teste uoller
plus de une lance loingz. Lors demande a ceulx
qui entour lui sont sil en cenuient plus faire. et
ilz dient que oy. Il uous cenuient deliurer la dame
de ce chasteau qui est cy dessoubz en une caue:
la ou deux lyens la gardent. Et il dit quil est
tout prest. Uenez denc apres nous. Ilz le mainent en une caue dessoubz laire: si lui menstrent
lentree et lui dient. Sire ceans est la dame en
prison et la gardent si bien les lyens que nul ne ose
a elle attouchier Quant hector les entent si ne
leur tient plus parolle mais se recommande a
dieu et fait le signe de la croix en my son uisage et puis descent en la caue. et len y ueoit moult
cler car la terre estoit creuee en plusieurs lieux
si que la clarte du iour se espandoit par tout. Et
quant il est aual uenu il uoit les deux lyens qui
estoient attachiez a deux chaines de fer. lun a destre et lautre a senestre et gardoient si la uoie que
nul ne pouoit de la dame approuchier.
QUant hector uit que par eulx le conuenoit
passer il embrasse son escu et trait lespee
puis ua uers les lyons qui faisoient la plus male fin du monde: et se batoieent de leurs queues
pour enlx plus courroucer: car telle est la constume du lyon. Hector se tourne uers celui qui
estoit plus pres de lui et tint lescu deuant. et le
lyon iecta ses ongles pour le prendre. Et hector
le fiert si durement qu il lui couppe les pies de deuant et puis recueuure si le fiert parmi la teste: tant
quil lui fet en deux pieces. et il cheut mort Il se
adresse a lautre. Et quant celui le uoit uenir
il se dresse dessus les pies de derriere et prent lescu aux ongles et lui arrache des mains si durement quil fist hector uoller la ius tout en trauers. Quant le lyon cuide retraire ses ongles
de lescu il ne peut: car moult estoit fort lescu.
Et hector se releua et courut sus au lyen si hardiement que nul ne le uist qui a preudomme ne
le tenist. et le fiert tellement par le museau quil
lui couppe tout et il se uoulut lancier a lui mes
il ne peut pour lescu quil tenoit aux ongles.
Et hector lui court sus et lui couppe la teste et
trenche tant des ongles quil tint en lescu. Et
lors ua a la dame. Et quant elle le uist uenir/
si dist que bien feust il uenu Et il respont que bonne auanture lui doint dieu puis trenche une chaine dont elle estoit lyee et puis lemmaine hors de
la caue la ou les gens lactendoient Et quant ilz
uirent leur dame si lui firent moult grant ioie
et a hector aussi puis les menerent au menstier
pour rendre graces a dieu de lonneur quil lui
auoit fait Et quant ilz furent issus du monstier si uirent uenir les gens de la uille qui uenoient a eulx pour leur faire ioie si karollent
et dansent et deduisent de tous ieux quilz scaiuent
Et la ou ilz uoient hector si lui dient Bien uiengne fa fleur de cheualerie A telle ioie menerent
hector en la maistresse salle. Quant ilz sent uenus leans si le desarment et lui apportent a uestir
une robe de soie doublee de sandal pource que il
faisoit chault. Si se assiet a une part hector et
la dame. Et hector lui demande comment el
a a nom. Et elle dit que elle a a nom orgualle
de grindel/ ainsi a a nom le chasteau ou uous
estes. mais pour dieu fist elle sire de maugart
me dictes nouuelles. Est il uray que uous
lauez occiz. Quest ce fait hector que uous dictes. Cest fist elle le seigneur de cest chasteau.
Certes se dist hector il est mort. Et lauez uous
ueu occiz. Oy dit il/ moymes lay occiz. Eu
nom dieu dit elle benoites soient les mains qui
loccirent et uous soiez benoit sur tous hommes
Et loe soit dieu qui ceste part uous a amene.
car uous maues mis la plus grant ioie au cueur
qui oncques y feust/ car uous mauez uengiee
de lomme du monde qui plus de honte me a
faicte pour neant. si le uous diray mainteant
Il fut uray quil me ama menlt quant ie
estoie pucelle et me requist damours mes
ie le sentoie si fellon qui ie ne lamasse pour riens
il me requist par plusieurs foys/ et me fist requerir par aultres/ et me enuoioit par plusieurs
iours querir par ung sien frere/ si me ennuyerent tant ses parolles que ie diz que ie le feroie
mettre en mal aise se il ne me lessoit ester. Et
celluy fut fellon et orguilleux si me dist grant
uillennie deuant mes gens/ et quant ung mien
cousin ouyt ce qu il disoit/ si en fut menlt courouchie. et feist puys tant quil occhit son frere en
ceste uille.
QUant maugart le roux ouyt ces nouuelles de son frere si en fut monlt courrouchie/ et manda cheualiers et sergans tout ce
quil en pouoit auoir et entra ceans luy et sa compagnie/ et fist occhire tous ceulx qu il trouua/ qui
ses hommes ne uoulloient deuenir et laissa uiure
tous ceulx qui a luy se allierent/ et puys uint
a la chambre ou iestoie si geust auec moy a force
Et quant il eust ce fait ne me daigna prendre a
femme: mes fist cherser deux iones lyons: et me
fist mettre en celle caue ou uous me trouuastes
et les .ii. lyons auec moy/ et me dist que en uengance de son frere ie ne seroie iames hors de leans deuant que ung cheualier men iecteroit par
force/ et ainsi le fist iurer a ceux de ce chastel et
que sil mouroit deuant moy il ne men osteroient
aultremet/ si y ay demoure en telle maniere/ et
en ceste doulleur plus de .xii. ans/ que oncques
ne mengay fors pain et eaue/ si uous ay compte la
maniere comment ie feuz mise la ou uous me
trouuastes/ si uous prie que uous me dies uostre
nen/ et qui uous estes car monlt le desire a sauoir/ et il dist quit a a nom hector/ et quil est de
la maison du roy artus compaignen de la table
ronde/ uoire fist elle uous soyes le bien uenu
puys que uous estes de la maison du roy artus
Or cuide ie bien que uous me dires nouuelles de
ung cheualier qui en est aussy/ comment a il nom
fait hector/ il a a nen dist elle lancelot du lac/
Par ma foy dist hector de luy ne uous scairoye
ie pas bien assener/ car en court ne en scait len
riens. Ains sommes meuz plus de .xiii. cheualiers qui iames ne retournerens a court tant que nous
en ayons ouys uraies nouuelles sil est mort
ou uif. Beau sire fist elle ou est il donques/ et
il luy compte tout ainsi les nouuelles comment la
royne les auoit dictes a la court/ et quant elle le
sceust si se pasme puis dist. Haa quel dommage
sil est mort iames aussi preudomme ne mourra
Et hector luy demande de quoy elle le cengnoit
Sire fait elle ie le cengnois bien de ueue/ et sy
est men cousin germain/ et ma len tant compte
de luy en la prison ou ie estoye que ie sauoie bien
quil estoit uif/ et pour la grant prouesse qui estoit
en luy ie lamoie plus que tous les hommes du
mende. Comment le uous disoit len fist hector on
ne pouoit parler a uous fors parmp les lyons:
si pouoit fist elle/ car il y auoit une aultre entree par ou ceulx uenoient qui me apportoient a
mengier Comment fit hector pouoit il estre uren
cousin/ par ma foy fist elle ce uous diray ie bien
Ma dame de mere fut seur au roy ban de benoic son pere, si la maria en ceste terre. mes elle ne uesquist pas longuement/ car elle mourut
dedens les .ii. ans quelle y uint. Et apres sa
mort ne uesquist men pere que ung an. Et par ce
perdis ie toute ma terre fors ce chastel/ si eusses ie este asses riche se mon pere eust uesquu:
et asses haulte dame. Menlt firent la nuyt grant
ioye tous ceulx du chastel. Celle nuyt fut hector bien aise. et au matin si tost que le iour apparust si se leua et se appareilla et se arma apres
ce quil eust ouye la messe/ puys se partist de leans et se mist en son chemin tout ainsi comment
il auoit fait le iour de deuant. Mes a tant lesse
ores le compte a parler de luy et de la damoyselle et retourne a parler de mensieur yuain.
Comment messire yuain fist rendre a la damoyselle son espreuier et come il demoura malade a la chappelle du mont. C.xi.
LE compte dist que quant mensieur yuain.
se fut parti de ses compaignens: il erra
.iiii. iours entiers sans aduanture trouuer/ au .u. il uint uers une forest: et encontre
sur ung palleffroy une damoyselle qui cheuauchoit toute seulle/ il la sallue et elle luy. mes
tantost come elle le apperchoit/ si commence a rire: et
il se pense que pour neant ne auoit elle pas ris/
Si luy dist mensieur yuain damoyselle par la
riens eu mende que uous plus ames dictes moy
pour quoy uous riez/ ie le uous diray fait elle se
uous me dennes ung don. certes fait il uoullentiers. la damoyselle lni dit. ie passoie p deuant
ung paueillon qui est en ceste forest. Si y auoit ung cheualier et samie et ie me arrestay si
ouy que la damoiselle lui demanda combien il feroit pour elle en ung iour. Et il lui dit quil ne
passeroit huy par deuant son paueillon cheualier ne damoiselle de qui il ne lui dennast le cheual. Et elle lui dit que ce uouloit elle bien. et ainsi que ie passoie oultre il saillist auant et me uoulut oster mon cheual et le meust tollu se neust
este la damoiselle: car elle commanda qu il le me
rendist Et quant ie men partis ie dis au cheualier que tel pourra uenir illec qui le fera menteur. Et il me dist que ie en feisse tout mon pouoir. Si men partis atant et si tost comme ie uous
congneuz si commenca a rire pource que ie sauoie
bien que uous le feriez mensengier. et cest la cause pour quoy ie rioie. Et sauez uous quel don
ie uous demande. cest que uous me dennez son cheual pour le mien quil me uoulut tollir. Et il
lui dist quil en feroit son pouoir. Et elle dit que donc retournera elle et se menera ou est le cheualier. Sauez uous bien dit messire yuain qui
ie suis. Oy dit elle. uous estes de la maison
du roy artus et compaignon de la table ronde
et auez nom messire yuain le filz au roy urien.
Et il se teust que mot ne dit. Ainsi sen uent parlant tant quilz uiennent en la forest/ et la damoiselle lui monstre le paueillen ou est le cheualier. et le cheualier sault hors du paueillon
son heaume en sa teste et allengne le glaiue et se
met celle part ou messire yuain estoit. Si dit
a messire yuain de tant loingz comme il le uoit.
Sire cheualier il uous conuient aler a pie car
mamie ueult uostre cheual. Beau sire dit menseigneur yuain sil conuient que elle ait mon cheual il cenuient que ie aie le uostre car a pie ne men
iroie ie pas. Il le uous conuient baillier: ou a
moy combatre fait le cheualier. et lors si le auray ie. et si ne uous en sauray ia gre ne elle aussi. Par ma foy fait messire yuain de son gre et
du uostre me passeray ie bien. Si estes fol de
cuider que ie uous rende mon cheual sans coup
ferir Or estes uous denc uenu a la bataille dit
le cheualier car autrement ne peut estre. Lors
se eslongnent lun de lautre et se meuuent si tost
comme les cheuaulx peuent aller. Le cheualier
fiert menseigneur yuain si durement quil lui
fent son escu et la lance uolle en pieces. Et momseigneur yuain qui portoit sa lance bas le fiert
si que parmi lescu et le haubert lui mit sa lance
parmi le coste senestre et lempaint si bien qu il le
porte du cheual a terre puis retire son glaiue qui
nestoit pas encores brise et iecte les mains a la
resgne du cheual si le prent et le donne a la damoiselle qui auec lui estoit uenue et lui dit. Tenez damoiselle suis ie bien a uous quicte Oy
sire fait elle. or uous commande ie a dieu. Si
sen ua maintenant et laisse celle du paueillon
qui trop grant deul faisoit de son amy: car elle cuide bien uraiement quil en meure Et messire yuain rentre en son chemin Si erra iusques
a uespres et lors est issu de la forest. Et puis
a encontre une damoiselle grant deul faisant.
Et monseigneur yuain lui demande pour quoy
elle ploure. Par dieu fait elle pour ce que mon ami mauoit donne le plus beau espreuier a garder du mende. et ainsi que ie passoie par deuant une
loge gallesche il saillist ung cheualier hors qui
le me osta et pource que mon ami laymoit il cuidera mieulx que ie laie denne qu il me ait este tollu si men saura mal gre. Et cest la cause de men
deul.
DAmoiselle fait messire yuain retournez
et me monstrez celui qui a uostre oiseau
et ie uous prometz que ie le uous rendray ou ie seray tel cenroie que ie ne pourray aider moy ne autre. Haa sire fait la damoiselle de dieu soiez
uous benit. Et maintenant retourne la damoiselle et emmaine monseigneur yuain tout le chemin que elle estoit uenue tant quilz uiennent
en une uallee. Lors lui menstre la damoiselle
la loge du cheualier de quoy elle se plaint Uenez auant fait messire yuain: et se uous uoiez
uostre esp̃uier si le prenez et pour nul ne le lessez et se lespreuier ny est si menstrez le cheualier
qui le uous a oste et ie le uous feray amender a
uostre uoulente Sire fist elle de dieu soiez uous
benit mais ie aymeroie mieulx que uous me le
fissez auoir par paix que par guerre Par dieu
fait messire yuain se ie ne le puis auoir par debennairete si lauray ie par guerre. Lors sent entrez dedens la loge Monseigneur yuain ne salue point ceulx de leans ains parle si hault que tous le peurent bien ouir: et dit. Uenez auant
damoiselle et p̃nez uostre espreuier se uous le
pouez ceans ueoir et lemportez adroit/ ainsi comme
a tort on le uous auoit tollu. sire fist elle uoulentiers/ et elle uient a une perche ou il estoit
et luy deslie les gietz et le uoulloit emporter/
quant ung cheualier sault auat qui lui dist damoyselle fuyes/ car par men chief uous ne lemporteres point: et se uous uoulles auoir ung
oysel si enqueres ung aultre/ car a cestuy aues
failli. Lessies luy dans cheualier fist mesire
yuain/ ou uous uendres tart au repentir. Comment fist le cheualier le uoulles uous deffendre.
ce uerres uous par temps dist messire yuain/ car
elle lemportera malgre uous/ et celluy iette
tantost la main pour luy tollir. Et mensieur
yuain luy dit quil se traie ariere/ uoire fist cellup: par men chief mal le distes. Lors court a
son heaulme et le mect en sa teste/ et il estoit arme de toutes armes. Maintenant sault sur son
cheual puys dist a mensieur yuain quil se garde de luy/ si luy lesse courre et monsieur yuain
a luy. Si sentre donnent si grans coups sus
leurs escus quilz les font fendre et percher/ et
les haubers desmailler et derompre/ si entrent
es chars nues les fers des glaiues/ puys sentreheurtent des corps et des uisaiges tant quilz
sentreportent a terre/ monsieur y. estoit naure
en lespaulle/ et le cheualier estoit feru parmy
le corps si quil nauoit pnissance de soy releuer
Et mensieur yuain se redreche atout le tronchen
quil auoit parmi lespaulle si traict lespee et se
appareille de assaillir le cheualier/ et il uoit
quil ne se remue lors lui court sus et luy arrache le heaulme de la teste et dist quil luy couppera sil ne se rent. Et celluy qui estoit blechie
luy crie mercy en disant. Haa franc cheualier
ne me occhis pas ains me lesse uiure sil te plait
tant que iaie mon sauueur recheu car ie scay bien
que ie suys naure a mort/ si te prie que tu uoises
cy p̃s dessus ce tertre querir ung homme prestre
hermite si luy dictes quil apporte auec luy le
corpus domini. Et monsieur y. sen ua querir
lermite/ et quant il fut reuenu il treuue ung escuyer et une damoiselle qui estoit amye au cheualier/ qui faisoit le gregneur deul du mende
Et quant le cheualier fut cenfesse len le mist en
sa loge/ et mensieur yuain sen ua auec lermite
tout a pie/ car a cheual ne allast il pas de les
si hault homme ne empres si hault sainctuaire comment nostre sauueur. Quant il furent uenus
a lermitage que len apelloit lermitage du ment
si desarment mensieur yuain .iii. des freres de
leans/ et il y en auoit ung qui asses sauoit de
playes guerir/ si sentremist de messire yuain
le quel demoura .xu. iours leans aincois quil
peul cheuaucher. Mes a tant se taict ores le compte de luy/ et parle de mordret le plus ione frere de monsieur gauuain.

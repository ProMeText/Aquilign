or que toda çibdat conuiene 
 que sea alguna comunindat 
 commo toda comunidat sea 
 por graçia de algun bien . 
 Conuiene que la çibdat sea establesçida por algun bien 
 Ca pruena el pho enl primero libro delas politicas 
 por dos razones 
 que la çibdat es establesçida 
 por guaçia de algun bien 
 ¶La primera razon se tora a de parte de los omes 
 que establesçen la çibdat ¶ 
 La segunda se toma de parte dela çibdat establesçida 
 por conparaçion alas otras comunidades ¶ 
 La primera razon se declara 
 assi ca assi commo dize el philosofo en el primero libro delas ethicas 
 que toda obra e toda electiuo dessea de auer algun bien . 
 Et en el primero libro delas politicas dize 
 que todos los omes obran 
 e fazen todas las cosas 
 que fazen 
 por grande alguna cosa 
 que les paresçe buean . 
 ¶ Et pues 
 que assi es 
 si todos los omes ordenan sus obras 
 a aquello que paresçe bien 
 o commo la çibdat sea obra de los omes 
 de parte de los omes 
 que establescen la çibdat . 
 Conuiene que la çibdat sea establesçida 
 por grande alguna cosa que paresçe buena 
 ni esto es de entender 
 assi que la çibdat sea establesçida por grande aquello que paresçe bueno 
 e que non es bueno 
 en 
 ssica commo las nuestras obras nos ordenamos 
 a algun bien alguas uezes a inclinaçion 
 e amouemiento naturala aquel bien . 
 Et alguas uezes somos inclina dos a aquel bien 
 por corrupcion dela natura 
 et aquel bien alguas uezes paresçe nos bien 
 e non es bien mas aquel bien 
 aque todos los omes son inclinados por natura 
 assi paresçe bueon 
 que es bueno enssi . 
 Et este tal bien es establesçimientode la çibdat 
 ca assi commo dize el philosofo enl primero libro delas politicas vna inclinaçion de natura es en todos los orans atal comunidat 
 qual es la comuidat dela çibdat . 
 Et pues que assi es por conparaçion 
 que es alos omes 
 que establescen la çibdat 
 por que han natural inclinaçion han establesçimiento della 
 por ende la çibdat non solamente es establesçida 
 por gera de aquello que paresçe bueno 
 mas avn por aquello que es en ssi bueno . 
 ¶ 
 La segunda razon 
 para prouar esto se toma de parte dela çibdat establesçida 
 por conparaçion alas otras comuidades . 
 Ca commo quier que toda comun dar natural sea ordenada a bien 
 enpero mayormente es ordenada aquel bien la comunidat 
 que es mas prinçipal 
 e esta tal es la comunidat dela çibdat 
 la qual en conparacion dela comunidat dela casa 
 e del barrio es mas prinçipal 
 por la qual razon 
 si la comuidat dela casa es ordenada a bien 
 e avn a muchs bienes 
 assi commo es prouado de suso 
 mas conplidamente en el segundo libro la comunidat del barno 
 que es mas prinçipal 
 que la comuidat dela casa mucħ 
 mas sera ordenada a bien 
 e avn la comunidat dela çibdat 
 que es much mas prinçipal 
 que la comunidat del barrio 
 nin dela casa much mas es ordenada abien que todas las otras 
 e esto es lo que dize el philosofo en el primero libro delas politicas 
 que si nos dizimos 
 que toda comunidat es establesçida 
 por grande algun bien 
 mayormente aquella que es mas prinçipal de todas 
 e aquella que es sobre todas mas prinçipal . 
 Et toda cosa que encieira en ssi las o triscosas couiene 
 que sea establesçida prinçipalmente 
 por grande algun bien 
 e esta es comunidat politica 
 que es llamada 
 por nonbre comunal çibdat . 
 Enpero conuiene de saber 
 que la comuidat dela çibdat non es la mas prinçipal sinplemente 
 e en toda manera mas en conparaçion dela comuundat dela casa e del barrio es dichͣ mas prinçipal 
 mas a vn otra comunidat ay mas prinçipal 
 que ella la qual es comunidat del regno 
 dela qual diremos en su logar 
 ca mostraremos que la comunidat del regno es prouechosa en la uida humanal 
 e es mas prinçipal 
 que la comunidat dela çibdat 
 ca paresçe 
 que assi se ha la comunidat del regno ala comunidat dela çibdat 
 commo la comunidat dela çibdat se ha ala comiundat dela casa e del uarrio . 
 ca assi commo la çibdat ençierra 
 en ssi la casa e el barrio e es mas prinçipal 
 que estas dos comuidades 
 e mas conplidera en la uida humanal 
 que estas dichos dos comuindades . 
 bien assi la comunidat del regno ençierra 
 en ssi la comunidat de la çibdat 
 e es mucho mas acabada et conplida en la uida humanal 
 que la comunidat dela çibdat 

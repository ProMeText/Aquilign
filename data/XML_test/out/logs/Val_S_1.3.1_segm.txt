Es enbargadas ya las dos partes desta obra 
 Ca mostrado es de ssuso 
 enque deuen los Reyes e los prinçipes poner su fin e su bien andança . 
 Et otrosi mostrado es en commo les conuiene de ser uirtuosos ¶ 
 Agora finca de dezir dela tercera parte deste libro 
 e mostrando quales passiones 
 e quales mouimientos de coraçon 
 deuen seguir los Reyes e los prinçipes . 
 Mas por que esto non se puede saber 
 si non sopieremos primero 
 quantas son estas passiones 
 e quales dellas son mas prinçipales 
 e quales de alabar 
 e quales de denostar ¶ 
 por ende primeramente tractaremos de estas passiones 
 Mas tomando el cuento delas passiones 
 assi commo dixiemos de suso 
 que eran doze uirtudes 
 assi podemos dezinr 
 que las passiones son 
 doze conuiene saber amor 
 e mal querençia e desseo . 
 e aborrençia er delectacion . 
 e tristeza e esperança e desesperança e temor e osadia . 
 e sanna . e mansedunbre . 
 Ca commo quier 
 que de suso contamos la mansedunbre entre las uirtudes 
 esto non es 
 si non por mengua de uocabulos 
 que non son enpuestos a las cosas 
 assi commo dize el philosofo 
 en el quarto libro delas ethicas . 
 Ca la manssedunbre nonbra propriamente passion contraria ala saña . 
 Mas por que ha de ser alguna uirtud entre la sanna e la mansedunbre 
 la qual uirtud non podemos nonbrar 
 por su nonbre propreo nonbramos la por nonbre de mansedunbre 
 por que aquella uirtud mas conuie ne 
 e partiçipa con la manledunbre 
 que conla sana . 
 Et pues que assi es sera la manssedunbre nonbre 
 e quoco ala uirtud e ala passion contraria dela sana . 
 Mas si alguno quisi esse trabaiar 
 de enponer o fallar 
 non bͤapio a cada vna cosa podia lo fazer 
 mas quando nos somos çiertos dela cosa non deuemos auer cuydado delas palauras . 
 Et pues que assi es contadas las passiones 
 puede se tomar el cuento dellas assi . 
 Ca las passiones propiamente non han de ser 
 si non en el appetito senssitiuo . 
 Ca el appetito intellectiuo 
 que es la uoluntad 
 por que non es uirtud en carne 
 nin es uirtud fincada en organo corpotal 
 Por ende es apartado e tirado de todas estas tales passiones . 
 Et pues que assi es sera toda passion 
 assi commo fablamos aqui de passion 
 en el appetiuo senssitiuo del seso . 
 Mas el appetito senssitiuo del seso assi commo mas largamente dixiemos de suso partese en apetito iraçibile 
 que quiere dezir enssannador 
 e concupiçible que quiere dezir desseador . 
 Et por ende las sobredichas passiones 
 assi se departen . 
 Ca las primeras seys conuiene saber 
 ¶ 
 El amor ¶ 
 Et la mal querençia ¶ 
 Et el dessea¶ Et la aborrençia ¶ 
 Et la delectaçion ¶ 
 Et la tristeza pertenesçen al appetito desseador . 
 Mas las otras seys passiones pertenesçen al appetito enssannador 
 Mas el cuento delas passiones 
 por el appetito desseador 
 assi se puede tomar 
 por que toda passion e todo mouimiento del alma 
 que pertenesçe al appetito desseador o se torna en conparaçion de algun bien o en conparaçion de algun mal 
 Si se toma en conparaçion de algun bien 
 esto es en tres maneras 
 por que çerca del bien en tres maneras somos passionados 
 por el appetito cobdiçiador . 
 Ca el bien conosçido primera mente nos plaze ¶ 
 Lo segundo ymos a ello¶ 
 Lo terçero ganado aquel bien folgamos en el ¶ 
 Pues que assi es en quanto a nos plaze algun bien 
 en tanto es en nos amor . 
 Mas en quanto aquel bien ha de ser en nos 
 es en nos desseo . Et en quanto folgamos 
 en aquel bien esta en nos gozo e delectaçion . 
 Et pues que assi es el amor 
 e el desseo 
 e la delectaçion son tomados en conparaçion de algun bien 
 Mas la mal querençia 
 e la aborrençia e la tristeza son tomadas en conparaçion de algun mal 
 Ca en quanto el mal non nos plaze 
 es mal querençia . 
 Mas en quanto fuymos deles en nos anborrençia . 
 Mas en quanto el mal es ya ganado 
 dolemos nos del 
 e auemos tristeza¶ 
 visto en qual manera se toman las passiones del appetito desseador 
 fincanos 
 deuer en qual manera se han de tomar las passiones del appetito enssannador 
 Mas estas passiones han diferençia 
 e departimiento de aquellas otras . 
 Ca las passiones del apetito cobdiçiador catan al bien o al mal 
 en quanto es guaue de alcançar 
 Et pues que assi es estas tales passiones 
 o son tomadas en conparaçion de algun bien 
 o en conparaçion de algun mal 
 saien conparaçion de algun bien 
 esto puede ser en dos maneras . 
 O en quanto ymos a a qual bien 
 e ello es alto 
 e assi es esperança 
 ca la esperança non es otra cosa 
 si non yra algun bien alto 
 e gue de alcançar 
 Pot que cerca los bienes tomados sueltamente 
 sin condiçion puede ser amor o desseo o delectaçion . 
 Enpero non puede ser esperança 
 si non fuere çerca algunos bienes 
 que ayan razon de bien alto e guaue 
 Por la qual cosa 
 si nos ymos a bien alto 
 e guaue esto puede ser en dos maneras 
 Ca si seguimos aquel bien es dicha esꝑança . 
 Mas si nos parti mes 
 e fuymos de tal bien es desesperança . 
 Et por ende la esperança 
 e la desesperança son tomadas en conparaçion de algun bien . 
 Mas las otspassiones del appetito enssannador son tomadas 
 en razon de algun mal 
 ta el mal puede ler tomado en dos maneras 
 O en quanto es futuro 
 e ha de uenir . 
 E en quanto es presente si fuere tomado 
 en quanto es futuro esto es en dos maneras . 
 O en quanto ymos ael 
 e le acometemos 
 e assi es osadia . 
 O en quanto foymos del 
 e assi es temor . 
 Mas si el mal fuere presente esto es avn en dos maneras . 
 Ca en quanto por el nos leunatamos a fazer uengança 
 assi es saña . 
 O en quanto fallesçemos 
 e nos tiramos de tal uengança 
 e assi es manssedunbre . 
 ¶ Et pues que assi es conmo los nuestros mouimientos del alma 
 et las nr̃as afectiones e passiones non se puedan departir 
 en mas maneras 
 que dichas son seran por todas doze passiones las seys 
 que parte nesçen al appetito cobdiçiador . 
 Et las seys que parte nesçen al appetito enssannador 
 de las quales tractamos conplidamente en la rectorica . 
 Mas aqui abastanos de tractar dellas superfiçialmente 

["lA muerte es cosa muy espantable", "e fin de todas las cosas espantables", "asi commo dize el philosofo en el ter\u00e7ero libro de las Ethicas", "\u00b7 Et", "por ende alli", "do pares\u00e7en la muerte del pueblo", "e do los enemigos assechan a la muerte de los \u00e7ibdadanos es de buscar toda cautela", "por que la hueste sea guardada sin danno", "e por", "que sea guardada la uida de los \u00e7ibdadanos", "\u00b7 Et", "pues que assi es non abasta de penssar aquellas cosas", "que son de cuydar en acometer la batalla publicamente", "si non fueren sabidas las cautelas", "para tirar los enbargos de los enemigos", "por que la hueste", "por assechos", "e por celadas de los enemigos non res\u00e7iban periglos en el camino", "\u00b7 Mas nos podemos", "quanto pertenes\u00e7e a lo presente contar ocho cautelas", "\u00b7 las quales deue el caudiello de la batalla retener en ssu memoria", "por que se salue la uida de los lidiadores", "que son so el", "\u00b7 La primera es", "que los caminos de la tierra", "por do ha de yr la hueste deue tener el cabdiello escriptos", "\u00b7", "assi que los valles de los logares", "e las qualidades de las carreras", "e los fuertes passos de los caminos", "e los departimientos de las carreras", "e los destaios", "e los montes", "e los rios", "que son en aquel camino todos los deuen tener escriptos", "\u00b7", "Ca avn", "si podiesse ser", "que aquellas carreras", "e los passos", "e los rios el cabdiello de la batalla pudiesse auer pintados", "\u00b7", "assi que", "por vista de los oios catasse en qual manera la hueste pudiesse andar", "\u00b7 Mas seguramente podria guiar su hueste", "por que assi lo fazen los marineros", "\u00b7Ca veyendo los periglos de la mar", "\u00b7", "por que las sus naues non sufran periglo pintaron", "e escriuieron la mapa mundi de la mar en la qual son escriptos los puertos de la mar", "e los periglos de la mar", "e las otras cosas tales", "que son con razon pintadas las quales catando las los marineros luego entienden en qual manera deuen andar en la mar", "e en qual logar son", "e de quales cosas se deuen guardar", "por la qual cosa commo", "por los assechos de los enemigos la hueste sea puesta a tantos", "e a mayores periglos en el camino", "que los marineros en la mar", "\u00b7 Et en ninguna manera la hueste non deue yr", "por ninguna carrera en la qual puede rescebir da\u00f1o de los asechos de los enemigos nin de las \u00e7eladas", "si el cabdiello de la batalla non ouiere escriptas", "\u00b7 o pintadas las qualidades de los caminos", "\u00b7 et los montes", "e los rios", "e las otras cosas tales", "que pueden ser falladas en aquel camino", "\u00b7 La segunda cautela es", "que el se\u00f1or de la batalla con esto", "que dicho es", "que deue auer las carreras", "e las qualidades de los caminos escriptas", "e pintadas", "\u00b7 avn ayan otros guiadores", "que sepan bien aquellas carreras", "e aquellos saltos", "e que ayan andado muchas vezes", "por ellas", "e que las ayan prouado", "\u00b7", "Ca ver algunas cosas escriptas", "e pintadas non son", "assi sabidas commo", "si las viessemos senssiblemente en", "si mesmas", "\u00b7", "Ca mayor es el conoscimiento de la cosa", "por el qual la sabemos en", "si mesma", "que aquel conos\u00e7imiento", "por el qual es sabida en pintura", "o en su semeian\u00e7a", "\u00b7 Enpero", "por que los guiadores non puedan fazer algunos enga\u00f1os deue el se\u00f1or de la hueste poner en ellos buenas guardas", "porque non puedan foyr", "\u00b7 Avn deuen los amenazar de muerte", "si en alguna cosa se ouieren enga\u00f1osamente", "e deuenles prometer dones", "si fueren fieles a su prin\u00e7ipe", "\u00b7 La ter\u00e7era cautela es", "que el cabdiello aya consigo muchos sabios", "e fieles al prin\u00e7ipe", "e vsados en las batallas de cuyo conseio faga todas aquellas cosas", "que ouiere de fazer", "\u00b7", "Ca do puede contes\u00e7er tan grant periglo ninguno non deue esfor\u00e7ar se en su cabe\u00e7a propria nin creer a ssi mesmo solo", "\u00b7 La quarta cautela es", "que los caminos", "por do deue yr la hueste non deuen ser sabidos de otro", "\u00b7", "si non del cabdiello", "e de los conseieros", "\u00b7", "Ca el conseno del cabdiello", "quanto menos es publicado tanto aquellas cosas", "que son libradas en los conseios menos son enbargadas", "mas ayna son aduchas a su fin conuenible", "\u00b7 Et", "pues que assi es despues", "que es librado", "por el conseio", "por quales caminos deue yr la hueste", "e aquellas carreras touiere el cabdiello escriptas", "e pintadas", "e ouiere algunos omes bguiadores fieles", "quanto esto menos fuere publico", "e mas fuere \u00e7elado a los enemigos tanto la hueste", "mas seguramente andara", "\u00b7 La quinta cautela es", "que deue el se\u00f1or de la hueste en cada conpa\u00f1a", "e en cada vna az auer vnos", "caualleros muy fieles", "e muy estremados", "que ayan cauallos muy ligeros", "e muy fuertes los quales vayan en la delantera", "e en la \u00e7aguera", "e en las costaneras", "que demuestren", "e descubren los assechos", "e las \u00e7eladas", "por que los enemigos sy yoguieren ascondidos en alguna parte no pueden fazer da\u00f1o en la hueste", "\u00b7", "Ca maguera quel conseio del cabdiello non sea sabido a ninguno", "\u00b7 Empero luegoque la hueste comien\u00e7a a mouer", "por algunos caminos pueda cada vno asmar", "por quales partes ha de yr", "\u00b7 Et", "por que es cosa prouada", "que sienpre en las tales cosas pueden ser algunos assechadores", "e descobridores deue cuydar el senor de la hueste", "que avn este podria venir en las oreias de los enemigos", "\u00b7 Et", "por ende", "por que los periglos", "que son ante vistos menos enpees\u00e7en", "\u00b7", "por caualleros muy ligeros son de descobrir las \u00e7eladas", "por que la hueste non aya de res\u00e7ebir a desora en alguna parte algunos da\u00f1os", "\u00b7 La sexta cautela es", "que sienpre en aquella parte de la hueste deuen ser puestos los meiores caualleros", "e los meiores peones en la qual cuydaren", "que puede venir mayor perigso", "\u00b7 Et sy", "por auentura dubdan de periglo de cada parte son de poner remedios", "\u00b7 La vij\u00b0", "\u00b7 cautela es", "que la hueste non vaya derramada", "e desacabdellada", "\u00b7Ca el az derramada", "e desacabdellada", "mas ayna es ven\u00e7ida", "\u00b7", "Por ende en cada vna ora se deue", "assi auer la hueste", "e assi estar aper\u00e7ebida", "que si los enemigos fuessen pressentes non les pudiessen fazer da\u00f1o ninguno", "\u00b7 Et", "por ende dize", "e prouerbio", "que aquel", "que es preuiscoe aper\u00e7ebido non es escarne\u00e7ido", "\u00b7Et", "pues que assi es sienpre el se\u00f1or de la batalla a qui es acomendada la uida de tantos omnes deue ser muy acu\u00e7ioso", "e despierto", "por que los enemigos non puedan acometer los assy commo a negligentes", "o adormidos", "\u00b7 Otrossi deue ser el se\u00f1or de la hueste", "e el", "que es se\u00f1or de \u00e7ient caualleros", "e de diez deanes", "e los otros", "que eran ante puestos a las obras de la batalla sienpre amonestar sus caualleros", "e sus peones", "que sean prestos", "e apareiados a las armas", "por que si contes\u00e7iesse a desora", "que alguno les acometiesse puedan defender se de los acometedores", "\u00b7Ca", "assi diziendo puesto", "que contes\u00e7iesse algun rebate a desora menos les podria enpees\u00e7er", "por que estauan aper\u00e7ebidos", "\u00b7 La", "\u00b7viij\u00b0", "\u00b7 cautela es penssar de quales ha mayor conplimiento la hueste de peones o de caualleros", "\u00b7ca los caualleros meior se defienden en los canpos", "\u00b7", "mas los peones meior en los riscos", "e en los montes", "\u00b7 Et", "por ende", "assi commo viere el senor de la hueste", "que ha conplimiento de caualleros o de peones podra escoger los caminos de los canpos", "e carreras anchas", "o las de los montes", "o de las siluas", "o los logares de las monta\u00f1as", "e las otras cosas segunt", "que entendiere", "que mas le cunplen", "\u00b7"]
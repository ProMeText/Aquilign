erca la fin del septimo delas politicas muestra el philosofo 
 que alos moços deuen ser defendidas alzs cosas çerca las fablas 
 e cerca la vista e cerca el oyr . 
 Ca non conuiene alos moços de fablar 
 qual quier manera nin de oyr 
 a quales si quier cosas . 
 Mas deuen y tomar alguna manera çerca la fabla . 
 Ca çierto es 
 que los moços pueden pecar en tres maneras en fablar 
 ¶ 
 Lo primero por que de ligero fablan palauras orgullosas . 
 ¶ Lo segundo porque de ligero fablan cosas falłas 
 ¶ Lo tercero por que en la mayor parte fablan cosas locas e non penssadas ante . 
 ¶ Lo primero fabla de ligero palauras orgullosas 
 por que asi commo es dicho de suso en el primer libro 
 los moços alos mançebos son segnidores de passiones 
 e son inclinados a orgullos e aloçania . 
 Por la qual cosa commo sienpre deuemos dar algunan cautellado paresçe el peligro . 
 por ende deuemos defender alos moços 
 e alos mançebos la fabla orgullosa 
 e las palauras torpes . 
 Et son mucho de denostar 
 e avn de castigar 
 por ello 
 si contezca 
 que ellos fablen tales cosas . 
 Mas la razon por que les deuen ser defendidas las palauras torpes 
 es esta segunt el philosofo 
 por que por tales palabras de ligero son inclinados a obras torpes . 
 Ca la fabla de las cosas torpes faze en nos memoria delas cosas delectables 
 e non conuenibles . 
 Ca los fechos acresçientan la cobdiçia e la cobdiçia acresçentada 
 mas ligeramente se inclinan los omes alas cosas delectables e torpes . 
 Et por ende es bien dicho 
 que las palabras malas corronpen las bueans costunbres . 
 Otrossi deuen ser costrinudos 
 e castigados los moços e los mançebos 
 que non fablen cosas falssas . 
 Ca assi commo dixiemos dessuso los moços 
 e los mançebos son de ligero mintrolos . 
 Et por ende commo la costunbre sea 
 assi commo otra nafa 
 pues que la ho dat iuu enillos enduze a dezir falsedat e mentira 
 la qual cosa segunt el . 
 philosofo en el quarto libro delas ethicas 
 es muy mala dessi 
 e muy de esquiuar . 
 Por ende son de endozir 
 por castigos e por conseios conuenibles 
 que dexen la mentira 
 e se alleguen ala uerdat . 
 La qual verdat segunt el philosofo 
 en esse mismo quatto libro delas ethicas 
 es dessi buean 
 e mucho de loar . ¶ Lo . iij . son de castigar los moços 
 que non fablen 
 fasta que ayan penssado 
 lo que han de fablar . 
 Ca los moços non han prouado las cosas 
 e saben poco . 
 Por ende por que saben 
 e conosçen poco catando alas pocas cosas 
 que saben ayna pronunçian 
 e dizen de ligero 
 lo que han de dezer . 
 Por la qual cosa avn deuen ser amonestados 
 que non respondan luego 
 a lo que les den 
 e andan . 
 Ca commo quier 
 que ninguno non es fecho a desora grande 
 e las moços non pueden ser luego acabados nin sabios . 
 Enpero si se acostunbraten a responder con penssamiento 
 e cuydando ante en las palabras que han de dezer 
 por el derenemiento del tpo son ordenades 
 para fablar palabras sin reprehenssion . 
 ¶ Visto en qual manera los ayos 
 e los maestros de los moços 
 los deuen enssennar e enformar 
 en qual manera se de una auer enla fabla finca de ver 
 en qual manera son de enssennar 
 e commo se deuen auer en uista . 
 Ca en la uista de los moços 
 e de los mançebos dos cautellas son de tomar . 
 ¶ La primera quanto alas cosas uisibles 
 que assi commo non les conuiene de fablar cosas torpes 
 Et la razon desto pone el philosofo en łvij̊ libro delas ethicas 
 do dize 
 que amamos todas las cosas primeras 
 mas que conuiene 
 Et desto nos viene de fazer cosas estrannas 
 e de fazer cosas torpes 
 e de faz cosas que han manziella . 
 Ca aquellas cosas que primeramente catamos 
 con mayor a miraçion 
 e con mayor marauilla las veemos . 
 Por la qual cosamas somos acuçiosos cerca aquellas 
 co¶la segunda 
 quanto ala manera dt veret conuiene de saber 
 quanto alas cosas iusibło sas 
 que son primeras e por ende le ligue 
 que las retenemos mas enla memoria . 
 Et ꝑues 
 que assi es 
 por que los mançebos todas las cosas les paresçen 
 assi commo si fuessen nueuas con mayor feruor 
 e mayor acuçiavan a aquellas cosas que veen . 
 Por la qual cosa si contesca 
 que ellos vean cosas torpes 
 mas se acuerdan dellas 
 e por ende se sigue 
 que se inclinan mas a cobdiçiar las . 
 Onde el philosofo defiende 
 que non solamente sea defendido alos mançebos 
 de ver cosas torpes 
 mas avn vieda 
 que las non vean en las imagines nin en las pinturas 
 assi que si las mugers fuessen pintadas desnuas 
 non serien de demostrar alos moços nin alos mançebos 
 ca aquella es hedat 
 por que assaz es inclinada de ssi a cosas locauas e orgullosas e aseguir sus passiones . 
 Et por ende non conuiene en aquella hedat 
 por uision de cosas torpes 
 de inclinar los amayores males . 
 ¶ Lo segundo deuemos dar cautella alos moços 
 que sean enssennados 
 quanto ala manera de ver 
 assi que alçen las palpebras de los oios con grand madureza 
 e que non echen los oios a cada parte con locura . 
 C aquella hedat es inclinada para catar todas las cosas 
 assi commo si fuessen nueuas 
 e quieren uer todas las cosas 
 e andan uagado çerca todas las cosas 
 por la uista 
 e han los oios vagabundos 
 e por esto son iudgados 
 por liuianos de coraçon 
 e de poca fazienda e de poco seso 
 por que paresçe alos omes 
 que se marauilla de todas las cosas . 
 Et pues que assi es conuiene a aquellos que han de prinçipar 
 e de enssennorear 
 que sean amonestados 
 luego en el comienço de su moçedat 
 en qual manera han de ver e de catar 
 por que se ayan con discreçion e con entendemiento çerca el leuamiento de los oios 
 e çerca la manera de catar . 
 Ca mas ligeramente guarda cada vno 
 quando es grande aquellas cosas 
 en que es acostunbrado de su moçedat . 
 ¶ Mostrado en qual manera son de enssennar los moços 
 e los mançebos 
 quento ala fabla 
 e quanto ala iusta finca de demostrar 
 en qual manera son de enssennar 
 e de castigar 
 e en commo se deuen auer çerca 
 las cosas que oyen 
 e çerca el oyr . 
 Et quanto pertenesçe alo presente dos cautellas son de tomar 
 ¶La primera quanto alas cosas que oyen ¶ La segunda 
 quanto alas personas que oyen . 
 Mas quanto alas cosas oydas se guarda cautella en los mançebos 
 si les fuer defendido de oyr cosas torpes . 
 Ca segunt el philosofo en el vi̊ libro delas politicas 
 do fabla desta materia es deue dar alos mançebos 
 que non oyan cosas torpes 
 por que el oyr es muy çerca del obrar ¶ 
 Et pues que assi es segunt el philosofo los mançebos son de castigar 
 que non oyan cosas torpes 
 por que por el oyr de ligeros 
 e inclinarien ala obra . 
 ¶ Lo segundo deuemos dar otra cautela alos mocos e alos mançebos 
 quanto a aquellos que oyen . 
 Ca assi commo es cosa conuenible a ellos 
 de oyr cosas honestas e fermosas 
 e desconuenible de oyr cosas torpes 
 assi les conuienea ellos de oyr a bueons omes e honestos 
 e son de refrenar 
 que non oyan alos maldizientes 
 nin alos desonestos e cacurros . 

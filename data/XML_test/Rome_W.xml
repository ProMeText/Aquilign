<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" type="transcription" xml:id="Rome_W">
   <teiHeader>
      <fileDesc>
         <titleStmt>
            <title>De regimine principum</title>
         </titleStmt>
         <publicationStmt>
            <p>Transcrit par Laura Albiero, pour le projet PALM. Structuré en TEI par Matthias Gille Levenson dans le cadre de ma
               thèse de doctorat.</p>
         </publicationStmt>
         <sourceDesc>
            <p>Transcription de l'édition romaine de 1607. Paginé.</p>
         </sourceDesc>
      </fileDesc>
      <profileDesc>
         <langUsage>
            <language ident="la">Medieval latin</language>
         </langUsage>
      </profileDesc>
      <encodingDesc>
         <refsDecl n="CTS">
            <cRefPattern n="paragraph" matchPattern="(\w+).(\w+).(\w+).(\w+)"
               replacementPattern="#xpath(/tei:TEI/tei:text/tei:body/tei:div[@n='$1']/tei:div[@n='$2']/tei:div[@n='$3']/tei:p[@n='$4'])">
               <p>This pointer pattern extracts book and part and chapitre and paragraph</p>
            </cRefPattern>
            <cRefPattern n="chapitre" matchPattern="(\w+).(\w+).(\w+)"
               replacementPattern="#xpath(/tei:TEI/tei:text/tei:body/tei:div[@n='$1']/tei:div[@n='$2']/tei:div[@n='$3'])">
               <p>This pointer pattern extracts book and part and chapitre</p>
            </cRefPattern>
            <cRefPattern n="part" matchPattern="(\w+).(\w+)"
               replacementPattern="#xpath(/tei:TEI/tei:text/tei:body/tei:div[@n='$1']/tei:div[@n='$2'])">
               <p>This pointer pattern extracts book and part</p>
            </cRefPattern>
            <cRefPattern n="book" matchPattern="(\w+)" replacementPattern="#xpath(/tei:TEI/tei:text/tei:body/tei:div[@n='$1'])">
               <p>This pointer pattern extracts book</p>
            </cRefPattern>
         </refsDecl>
         <refsDecl>
            <refState unit="book"/>
            <refState unit="part"/>
            <refState unit="chapitre"/>
            <refState unit="paragraph"/>
         </refsDecl>
      </encodingDesc>
   </teiHeader>
   <text xml:lang="la">
      <front>
         <div type="lettre" n="1">
            <p>D. AEGIDII ROMANI Ordinis Fratrum Eremitarum S. Augustini, De regimine Principum Liber primus. Ubi tractatur de
               regimine sui. Ex Regia, ac sanctissima prosapia oriundo suo Domino speciali Domino Philippo primogenito, et haeredi
               praeclarissimi viri Domini Philippi Dei gratia Illustrissimi Regis Francorum, Suus deuotus Fr’ Aegidius Romanus
               Ordinis Fratrum Eremitarum S Augustini, cum recommendatione seipsum, et ad omnia famulatum. Clamat Politicorum
               sententia, omnes principatus non esse aequaliter diuturnos, nec aequali periodo singula regimina mensurari : sed
               aliqua sunt annualia, aliqua ad vitam, aliqua vero per haereditatem et successionem in filiis, quae quodammodo
               perpetua iudicantur. Cum igitur, nullum violentum esse perpetuum, fere omnia naturalia protestentur, qui in se, et
               in suis posterioribus filiis suum principatuum perpetuari desiderat, summopere studere debet, ut sit suum regimen
               naturale. Nunquam autem naturalis quis rector efficitur, si passione, aut voluntate cupiat principari, sed si
               custos iusti existens absque ratione, et lege nihil statuat imperandum. Nam (ut testatur Philosophus) sicut est
               naturaliter seruus, qui pollens viribus, deficit intellectu: sic vigens mentis industria, et regitiua prudentia,
               naturaliter dominatur. Quare si vestra generositas gloriosa me amicabiliter requisiuit, ut de eruditione Principum,
               siue de regimine Regum <pb n="2"
                  facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/2.pdf"/>
               quendam librum componerem, quatenus gubernatione regni secundum rationem, et legem diligentius circumspecta
               polleretis regimine naturali, ut apparet ad liquidum, non instinctu humano, sed potius diuino, huiusmodi petitio
               postulatur. Videtur enim Deus omnipotens, in cuius foemore scribitur, dominus dominantium et rex regum, vestrae
               domus sanctissimae curam gerere specialem: cum vestram pudicam, ac venerabilem infantiam inclinauit, ut sequens
               suorum patrum, ac praedecessorum vestigia, in quibus peramplius et perfectius viget et viguit zelus fidei et
               religio christiana, non passione et voluntate, sed lege et intellectu regulas regni iustissimas cupiat praeseruare.
               Hac igitur requisitione laudabili et honesta, quam mihi reputo in praeceptum, necnon et suffragante bono gentis et
               communi, quod est diuinius quam bonum aliquod singulare, irrecusabiliter inclinatus (auxiliante altissimo)
               delectabiliter opus aggrediar, ut vestra reuerenda nobilitas requisiuit. </p>
         </div>
      </front>
      <body>
         <pb n="1" facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/1.pdf"/>
         <div type="livre" n="1">
            <div type="partie" n="1">
               <div type="chapitre" n="1.1.1">
                  <head>Quis modus procedendi in regimine Principum. Cap. I. </head>
                  <p>Oportet ut latitudo sermonis in unaquaque re sit secundum exigentiam illius rei, et non magis
                     neque minus, ut vult Philosophus 7 Metaph’. Si ergo de regimine Principum, siue Regum intendimus artem, et
                     notitiam tradere, ut non fiant ulteriores sermones quam praesens opus requirat, primo videndum est, quis sit
                     modus procedendi in hac arte. Sciendum ergo, quod in toto morali negotio modus procedendi secundum
                     Philosophum est figuralis et grossus: oportet enim in talibus typo et figuraliter pertransire, quia gesta
                     moralia complete sub narratione non cadunt. Possumus autem triplici via venari, quod modum procedendi in hac
                     scientia oportet esse figuralem et grossum. <pb n="3"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/3.pdf"
                     /> Prima via sumitur ex parte materiae, circa quam versatur huiusmodi ars. Secunda ex parte finis, qui
                     intenditur in hac arte. Tertia, ex parte auditoris, qui erudiendus est per talem artem. Prima via sic patet.
                     Cum enim doctrina de regimine Principum sit de actibus humanis, et comprehendatur sub morali negocio, quia
                     materia moralis (ut dictum est) non patitur perscrutationem subtilem, sed est de negociis singularibus: quae
                     (ut declarari habet 2 Ethicorum) propter sui variabilitatem, magnam incertitudinem habent. Quia ergo sic est,
                     ipsa acta singularia, quae sunt materia huius operis, ostendunt incedendum esse figuraliter et typo. Hanc
                     autem rationem videtur tangere Philosophus 1 Ethicorum, cum ait, quod dicetur sufficienter de morali negocio,
                     si manifestatio fiat secundum subiectam materiam. Unde subdit, quod disciplinati est, intantum certitudinem
                     inquirere secundum unumquodque genus, inquantum natura rei recipit. Videtur enim natura rei moralis omnino
                     esse opposita negocio mathematico. Nam demonstrationes mathematicae sunt certae in primo gradu certitudinis,
                     ut ait Coment’ 2 Met’ rationes vero morales sunt superficiales et grossae. Geometrae igitur est non
                     persuadere, sed demonstrare: Rhetoris vero, et Politici, non est demonstrare, sed persuadere. Propter quod 1
                     Ethicorum scribitur, quod per peccatum est, mathematicum persuadentem acceptare, et rhetoricum
                     demonstrationes expetere. Secunda via sumitur ex parte finis, qui intenditur in hac arte. Nam (ut scribitur 2
                     Ethic’) opus morale suscipimus non contemplationis gratia, neque ut sciamus, sed ut boni fiamus. Finis ergo
                     intentus in hac scientia, non est sui negocii cognitio, sed opus: nec est veritas, sed bonum. Cum ergo
                     rationes subtiles magis illuminent intellectum, superficiales vero et grossae magis moueant et inflamment
                     affectum: in scientiis speculatiuis, ubi principaliter quaeritur illuminatio intellectus, procedendum est
                     demonstratiue et subtiliter in negocio <pb n="4"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/4.pdf"
                     /> morali, ubi quaeritur rectitudo voluntatis, et ut boni fiamus, procedendum est persuasiue et figuraliter.
                     Unde 1 Ethicorum scribitur, morale negocium amabile de talibus et ex talibus dicentes, et de iis quae sunt ut
                     frequentius, grossae et figuraliter veritatem ostendere. Tertia via sumitur ex parte auditoris, qui
                     erudiendus in hac arte. Nam licet intitulatus sit hic liber de eruditione Principum, totus tamen populus
                     erudiendus est per ipsum. Quamuis enim non quilibet possit esse Rex vel Princeps: quilibet tamen summopere
                     studere debet, ut talis sit, quod dignus sit regere et principari, quod esse non potest, nisi sciantur, et
                     obseruentur, quae in hoc opere sunt dicenda, totus ergo populus auditor quodammodo est huius artis, sed pauci
                     sunt vigentes acumine intellectus, propter quod dicitur 3 Rhetoricorum, quod quanto maior est populus,
                     remotior est intellectus. Auditor ergo moralis negocii est simplex et grossus, ut ostendit in 1 Rhetoricorum.
                     Cum igitur totus populus subtilia comprehendere non possit, incedendum est in morali negocio figuraliter et
                     grosse. Immo quia (secundum Philosophum in Politicis) quae oportet dominum scire praecipere, haec oportet
                     subditum scire facere: si per hunc librum instruuntur Principes, quomodo debeant se habere, et qualiter
                     debeant suis subditis imperare, oportet doctrinam hanc extendere usque ad populum, ut sciat qualiter debeat
                     suis Principibus obedire. Et quia hoc fieri non potest (ut tactum est) nisi per rationes superficiales et
                     sensibiles : oportet modum procedendi in hoc opere, esse grossum et figuralem. </p>
               </div>
               <div type="chapitre" n="1.1.2">
                  <head>Quis sit ordo dicendorum. Cap. II</head>
                  <p> Cum omnis doctrina et omnis disciplina ex praeexistenti fiat cognitione, ut dicitur 1 Posteriorum, bene se
                     habet narrare ordinem dicendorum, ut de ipsis quaedam praecognitio habeatur. Hac enim praecognitione <pb
                        n="5"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/5.pdf"
                     /> praehabita, intellectus dicendorum facilius capietur. Sciendum ergo, quod hunc totalem librum intendimus
                     in tres partiales libros diuidere. In quorum primo ostendetur, quomodo quilibet homo seipsum regere debeat.
                     In secundo vero manifestabitur, quomodo debeat suam familiam gubernare. In tertio autem declarabitur, quomodo
                     praeesse debeat ciuitati, et regno. Primo ergo libro deseruiet Ethica siue Monastica. Secundo Oeconomica.
                     Tertio Politica. Est autem hic ordo, rationalis, et naturalis. Rationalis quidem, quoniam ea, quae sunt ad
                     alterum, sumunt originem ex iis quae sunt ad nos ipsos. Unde 9 Ethic’ scribitur, quod amicabilia quae sunt ad
                     amicos, videntur venisse ex iis, quae sunt ad seipsum. Ille enim amicus esse videtur, qui sic se habet ad
                     amicum cui amicatur, ut ad seipsum. Quod ergo dictum est de amicabilitate, veritatem habet de ipsa industria
                     regiatiua, qui enim industris esse vult ut alios regat, debet industris esse ut seipsum gubernet : quare
                     rationabile est, ut prius determinetur de regimine sui, quam de regimine familiae, siue regni. Est etiam hic
                     ordo non solum rationalis, sed etiam naturalis. Natura enim semper ex imperfecto ad perfectum procedit; ut
                     prius est quis naturaliter imperfectus et puer, quam perfectus et vir. In ipsis etiam speculabilibus ordine
                     naturali semper ex imperfecto ad perfectum procedimus, ut prius quis habeat scientiam, et cognitionem
                     imperfectam, et postea habeat eam perfectiorem : et sic dando se speculationi, continue in scientiam
                     perficitur, donec secundum modum sibi possibilem habeat perfectam notitiam. Quod ergo secundum naturalem
                     ordinem dictum est de speculabilibus, veritatem habet de ipsis operabilibus. Nam sicut in speculabilibus
                     cognitio imperfecta naturaliter praecedit perfectam : sic in operabilibus perfectam industriam praecedit
                     astutia imperfecta. Cum ergo non requiratur tanta industria ad regendum seipsum, quanta requiritur in
                     gubernatione familiae : nec <pb n="6"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/6.pdf"
                     /> requiratur tanta prudentia in regimine familiae, quanta in gubernatione ciuitatis et regni : ordine
                     naturali decet regiam maiestatem primo scire se ipsum regere, secundo scire suam familiam gubernare, tertio
                     scire regere regnum, et ciuitatem. In primo autem libro in quo agetur de regimine sui, sunt quatuor
                     declaranda. Nam Primo ostendetur in quo regia maiestas debeat suum finem, et suam felicitatem ponere. Secundo
                     quas virtutes debeat habere, tertio quas passiones debeat sequi. Quarto quos mores debeat imitari. Nam cum
                     bene vivere, et bene regere seipsum, esse non possit, nisi quis se det bonis actibus, et bonis operibus
                     regulatis ordine rationis : volens tractare de regimine sui, oportet ipsum notitiam tradere de omnibus his
                     quae diuersificant mores et actiones. Inde est ergo, quod vult Philosophus 2 Ethic’ proficuum esse morali
                     negocio, scrutari ea quae sunt circa operationes, quomodo faciendum sit eas. Operationes autem nostrae ex
                     quatuor (quantum ad praesens spectat) videntur oriri, et diuersificari; videlicet, ex finibus, habitibus,
                     passionibus, et moribus. Nam cum finis sit operationum nostrarum principium, secundum quod quis sibi alium et
                     alium finem praestituit, alia et alia operatur. Ad sciendum ergo quae operari debemus, maxime proficuum esse
                     videtur, quem finem nobis praestituere debeamus. Rursus quia (ut dicitur 2 Ethicorum) signum generati
                     habitus, est delectationem, et tristitiam fieri in opere, secundum quod alios et alios habitus habemus, in
                     aliis, et aliis actibus delectamur. Tertio diuersificantur actiones, et opera non solum ex finibus vel ex
                     habitibus, sed etiam ex passionibus. Nam aliter, et aliter passionati, aliter, et aliter operantur. Videmus
                     enim quod quia timor, et desperatio non sunt eadem passio cum spe, timentes, et desperantes de victoria,
                     turpiter agunt, et dimittunt aciem, et fugiunt de bello : sperantes autem se vincere, inuadunt bellantes, et
                     aggrediuntur hostes. Quod ergo dictum est de spe, et timore, intelligendum <pb n="7"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/7.pdf"
                     /> est de aliis passionibus : singulae enim affectiones et passiones aliquam inclinationem in nobis
                     efficiunt, ut alia, et alia opera faciamus. Quarto etiam ipsi mores opera diuersificare videntur. Nam
                     habentes mores senum, aliter operantur, quam habentes mores iuuenum. Senes enim (ut suo loco ostendetur) sunt
                     naturaliter increduli, et auari : iuuenes vero sunt naturaliter liberales, et creditiui. Videntur autem haec
                     quatuor habere aliquam analogiam adinuecem. Nam ex aliis, et aliis motibus, habent esse aliae, et aliae
                     passiones : ex aliis, et aliis passionibus, consurgunt alii, et alii habitus : ex aliis, et aliis habitibus,
                     praestituuntur alii, et alii fines. Sicut enim diuersi sunt mores iuuenum et senum, sic aliae affectiones, et
                     passiones sunt in utrisque. Et sicut bonorum, et malorum sunt diuersae affectiones, sic diuersi sunt habitus
                     utrorumque. Rursus ex aliis, et aliis habitibus, praestituimus nobis alios et alios fines. Nam (ut dicitur 3
                     Ethic’) qualis unusquisque est, talis finis sibi videtur : ut in intemperato videtur quod totus finis, et
                     magna felicitas, sit uti venereis voluptatibus : sicut etiam habentes alios habitus inclinantur, ut finem
                     sibi praestituant conformem suo habitui. In primo ergo libro de omnibus his quatuor tractabimus, videlicet,
                     de fine, siue de felicitate Principum, de eorum virtutibus, et de ipsorum passionibus, et moribus. Primo
                     tamen dicemus de ipso fine siue de ipsa felicitate : quia finis respectu agendorum, est principalius
                     principium, quam aliquod aliorum. </p>
               </div>
               <div type="chapitre" n="1.1.3">
                  <head>Quanta sit utilitas in dicendis. Cap. III</head>
                  <p> Quoniam (ut dictum est) opus istud suscepimus gratia eruditionis Principum : cum nunquam quis plene
                     erudiatur, nisi sit beniuolus, docilis, et attentus : postquam in primo capitulo reddidimus regiam maiestatem
                     beniuolam, ostendendo, quae dicenda sunt, nos esse faciliter <pb n="8"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/8.pdf"
                     /> tractaturos : et in secundo reddidimus eam docilem, narrando ordinem dicendorum : restat ut in hoc
                     capitulo tertio reddamus eam attentam, declarando quanta sit utilitas in dicendis. Nam quia communiter
                     homines odiunt sermonem perscrutatum, ut plurimum auditores sunt beniuoli proferentibus sermones faciles, et
                     superficiales. Quod si in aliis scientiis hoc est corruptio appetitus, in morali tamen negocio, ubi modus rei
                     requirit traditionem figuralem et grossam, non est corruptio appetitus, sed magis est ordo rectus et debitus.
                     In huiusmodi ergo arte ex facilitate tradendi redditur auditor beniuolus : sed ex ordine dicendorum redditur
                     docilis; nam quis maxime efficitur docilis idest habilis ad capiendum doctrinam, si ei dicenda quadam serie,
                     et ordine proponantur, ex utilitate autem dicendorum redditur auditor attentus, nam quilibet attente audit,
                     si sperat se utilia auditurum. Ex dicendis autem, si recte cognoscantur, et debite obseruentur, consequitur
                     maiestas regia (quantum ad praesens spectat (quatuor, quae quilibet maxime amare, et desiderare debet. Primo
                     enim lucrabitur maxima bona. Secundo lucrabitur seipsum. Tertio alios. Quarto consequetur, ut habeat ipsum
                     Deum, et felicitatem aeternam. Distinguuntur quidem uno modo ipsa bona: quia quaedam sunt bona minima,
                     quaedam media, quaedam maxima. Minima, sunt bona exteriora. Media, sunt bona interiora, quae possunt esse
                     communia bonis, et malis: huiusmodi sunt industria mentis, ingenium naturale, potentiae animae : his enim
                     bonis etiam ipsi mali participant. Bona vero maxima, sunt bona interiora, quae mali participare non possunt:
                     cuiusmodi sunt virtutes, quibus (secundum sanctos, et etiam secundum Philosophos) nemo male utitur : dicitur
                     enim 1 Rhetor’, quod solae virtutes sunt, quibus non contingit male uti. Alio modo distinguuntur bona, ut
                     patet per Philosophum tam in Magnis moralibus, quam etiam in Ethicis, quia quaedam sunt delectabilia, quaedam
                     utilia, quaedam <pb n="9"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/9.pdf"
                     /> honesta. Bona autem honesta, sunt bona per excellentiam: nam in his bonis (secundum ipsum) includuntur
                     bona delectabilia, et utilia. Bona enim, si honesta sint, habent in se magnam delectationem, et includunt
                     bonitatem utilium bonorum. Cum ergo in hoc libro intendatur, quomodo maiestas regia fiat virtuosa, et quomodo
                     eos, quos habet regere, inducat ad honestatem et virtutem: maxima est utilitas in dicendis, quia, eis
                     obseruatis, habebuntur bona maxima, et honesta. Secundo est maxima utilitas in dicendis, quia ex eis non
                     solum quis lucrabitur maxima bona, sed etiam lucrabitur seipsum. Est enim morale negocium (ut plures tactum
                     est) ut boni fiamus: bonus autem vir seipsum habet, malus autem seipso caret. Sic enim imaginari debemus,
                     quia sicut in ciuitate, et in regno plures ordinantur ad unum ducem, et ad unum regem, sic in uno et eodem
                     homine potentiae quae sunt rationales per participationem, ordinantur ad intellectum qui est rationalis per
                     essentiam: sicut ergo rex non dicitur habere regnum, nec dux dicitur habere ciuitatem, si in regno vel
                     ciuitate sunt aliqui, qui non obediant regi, vel duci: sic homo aliquis singularis dicitur non habere
                     seipsum, si appetitus dissentiat rationi, et si rationale per participationem non obediat rationali per
                     essentiam: homo enim (secundum Philosophum 9 Ethi’) maxime est intellectus et ratio: quando ergo ratio non
                     dominatur iis quae sunt in homine, homo non dominatur sibi ipsi, nec regit seipsum, nec proprie seipsum
                     habet: imo unum vult ratione, et aliud agit passione tractus et inclinatus quare si malus homo non habet
                     seipsum, sed bonus, per hoc negocium, quod est ut boni fiamus, homo seipsum lucratur. Tertio lucratur alios:
                     nam ex hoc quod aliquis recte regit seipsum, dignus est, ut efficiatur rector, et dominus aliorum. Nam vigens
                     prudentia, et aliis virtutibus moralibus, de quibus in hoc libro tractabitur, dignus est principari, quod si
                     hac careat, dato quod per ciuilem <pb n="10"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/10.pdf"
                     /> potentiam principetur, magis tamen est dignus subiici quam principari, et magis est naturaliter seruus
                     quam dominus. Quarto obseruatis his, quorum in hoc libro trademus notitiam, consequemur ut habeamus Deum
                     ipsum, et felicitatem aeternam. Est enim Deus ipse, essentia unitatis et bonitatis, quia est maxime unus, et
                     maxime bonus. Quanto ergo quis appropinquat plus ad unitatem et bonitatem, tanto est conformior primo
                     principio, et perfectius habet ipsum Deus. Mali autem homines minime sunt uniti: totum enim regnum eorum est
                     dispersum. Regnum enim cuiuslibet hominis, est ex eo quod potentiae animae reguntur per rationem, et
                     intellectum. Quando igitur aliud dictat ratio, aliud sequitur appetitus (quod contingit in habentibus animam
                     peruersam,) tunc homo non est unitus, sed in seipso dissensionem habet, propter quod difformis est à primo
                     Principio. Sed pollentes virtutibus, et abundantes in bonis honestis, quia consequuntur regulam rationis, et
                     consequuntur bona simpliciter, non bona secundum sensus, in seipsis habent unitatem, et bonitatem: propter
                     quod conformantur primo Principio, et in seipsis ipsum Deum habere dicuntur. Tanta igitur est utilitas in
                     dicendis, quod, eis obseruatis, lucrabimur maxima bona, nos ipsos, et etiam alios: et habebimus ipsum Deum,
                     et per consequens felicitatem aeternam. Verum quia ea, quorum trademus notitiam, absque diuina gratia
                     obseruari non possunt, decet quemlibet hominem, et maxime regiam maiestatem implorare diuinam gratiam. Nam
                     quanto maiestas regia in loco altiori consistit, tanto magis indiget diuina gratia, ut possit virtutum opera
                     exercere, et sibi subditos valere inducere ad virtutem. Quot sunt modi viuendi, et quomodo in </p>
               </div>
               <div type="chapitre" n="1.1.4">
                  <head>eis felicitas habet esse. Cap. IIII</head>
                  <p> Praemissis quibusdam praeambulis necessariis ad propositum, quia respectu sequentis operis ex facilitate <pb
                        n="11"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/11.pdf"
                     /> modi tradendi reddidimus regiam maiestatem beniuolam, ex ordine dicendorum reddidimus eam docilem, ex
                     utilitate reperta in eis reddidimus ipsam attentam, restat dicere seriatim quae in hoc opere sunt dicenda.
                     Verum quia finis est principium agibilium principalius, quam aliquod aliorum, ut dicebatur supra, ideo a fine
                     et felicitate inchoandum est. Cum ergo secundum diuersos modos viuendi diuersi diuersimode sibi finem
                     praestituant, narrandi sunt modi viuendi, et ostendendum est, quomodo in eis felicitas est ponenda.
                     Distinxerunt autem Philosophi (ut patet ex 1 Ethic’) triplicem vitam, videlicet, voluptuosam, politicam, et
                     contemplatiuam. Videbant enim hominem esse medium inter superiora, et inferiora: est autem homo naturaliter
                     medius inter bruta quibus est superior, et substantias separatas (quas communi nomine vocamus angelos) quibus
                     est inferior. Tripliciter igitur poterit considerari homo: Primo ut communicat cum brutis: Secundo ut est
                     aliquid in se: Tertio ut participat cum angelis, siue cum substantiis separatis. Secundum has tres
                     considerationes sumptae sunt a Philosophis praedictae tres vitae voluerunt enim quod homini ut communicat cum
                     brutis, competit vita voluptuosa; ut est aliquid in seipso, vita politica: sed ut participat cum substantiis
                     separatis, competit ei vita contemplatiua. Quilibet ergo vel viuit ut bestia, vel viuit ut homo, vel viuit ut
                     angelus. Nam secundum vitam voluptuosam, viuit ut bestia: secundum ciuilem, viuit ut homo: secundum
                     contemplatiuam, ut angelus. Distinxerunt ergo has tres vitas, siue hos tres modos viuendi: non tamen
                     posuerunt, nisi duplicem felicitatem: nam in vita voluptuosa negauerunt esse felicitatem, quod et Theologi
                     negant: posuerunt enim felicitatem politicam, et contemplatiuam: ut dicatur quis felix politice; quando est
                     felix ut homo, habendo in se prudentiam, quae est recta ratio agibilium: dicatur felix contemplatiue, quando
                     est supra hominem, et quando est felix non <pb n="12"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/12.pdf"
                     /> solum ut homo, sed ut est in eo aliquid diuinum, et aliquid melius homine. Perfectum igitur in agibilibus,
                     vocabant felicem politice: sed perfectum in speculabilibus vocabant felicem contemplatiue, et appellabant
                     ipsum, non hominem, sed homine meliorem. Nam agere et communicare in actionibus cum aliis, competit homini ut
                     homo est: sed speculari et cognoscere veritatem, competit ei ut est in eo intellectus speculatiuus, qui est
                     aliquid diuinum, et secundum quem communicamus cum Deo, et cum substantiis separatis. Unde ex 1 Politicorum
                     patet, quod quilibet vel est homo, vel est homine peior, et tunc est bestia: vel est homine melior, et tunc
                     est quid diuinum et semideus. Si autem est homo, quia homo (ut ibi probatur) est naturaliter animal sociale,
                     ciuile, et politicum, sequitur quod regatur secundum prudentiam, et viuat vita politica. Si autem est bestia,
                     et homine peior; tunc non regitur ratione, et prudentia, sed regitur passione, et viuit vita voluptuosa. Sed
                     si sit diuinus, et homine melior, tunc speculatur per sapientiam, et viuit vita contemplatiua. Tanta est ergo
                     differentia inter prudentem in agibilibus, et perfectum in speculabilibus, quanta est inter viuentem vita
                     humana et politica, et viuentem uita contemplatiua et angelica. Dediti enim operabilibus, propter
                     diuersitatem negociorum emergentium, turbantur erga plurima, et ut plurimum isti sentiunt passiones carnis:
                     dediti vero speculabilibus, quodammodo ab his passionibus sunt abstracti. Et quia viuere in carne, et non
                     secundum carnem, est magis angelicum quam humanum, felicem vita contemplatiua volunt Philosophi appellare,
                     non felicem politice et ut hominem, sed ut communicat cum substantiis separatis. Sapientes igitur, et viri
                     speculatiui, sunt maxime honorandi, quia sunt supra hominem collocati. Sic ergo de modis viuendi, et de
                     felicitatibus repertis in ipsis, Philosophi distinxerunt: non tamen ad plenum, et per omnem modum potuerunt
                     attingere veritatem. Nam licet <pb n="13"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/13.pdf"
                     /> vere dixerunt quod in vita voluptuosa non est quaerenda felicitas, ut infra clarius ostendetur: de vita
                     tamen politica, quam Theologi vocant vitam actiuam, et de vita contemplatiua non usquequaque vera senserunt:
                     crediderunt enim, quod ex puris naturalibus absque alio auxilio gratiae posset quis omnia peccata euitare, et
                     perfecte viuere secundum vitam actiuam, vel contemplatiuam. Quod falsum est. Nam (ut supra tangebatur)
                     omnibus volentibus viuere recte, necessaria est diuina gratia, et maxime necessaria est Legibus, et
                     Rectoribus aliorum. Posuerunt etiam vitam contemplatiuam esse in pura speculatione. Quod est falsum. Nunquam
                     enim quis in tali vita perficitur, nisi sit in eo amor Dei, siue dilectio charitatis. In his ergo non bene
                     senserunt. Quod autem vitam contemplatiuam dixerint esse potiorem, quam vitam politicam et actiuam, a
                     Theologis et a veritate catholica non discordant. His peractis, dicamus, quod decet regiam maiestatem hos
                     modos viuendi cognoscere, et vitam voluptuosam fugere, ne sit homine peior: nam tales (ut dicitur 1
                     Ethicorum) sunt vitam pecudum eligentes. Vitam autem actiuam et contemplatiuam in se habere debet, ut per
                     vitam actiuam vacet aliis, magnifica faciendo, sibi subditos recte regendo. Per vitam contemplatiuam vacet
                     sibi per internam deuotionem et Dei dilectionem, in Dei amore proficiendo, non enim vitam contemplatiuam
                     ponimus in pura speculatione, ut Philosophi sentiebant. Unde si in speculatione diuinorum vita contemplatiua
                     consistit, hoc est, prout ex tali speculatione intenditur interna deuotio, et diuinus amor. Hanc autem
                     internam deuotionem tanto magis decet habere reges et principes, quanto apud tribunal summi Iudicis reddituri
                     sunt de pluribus rationem. <pb n="14"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/14.pdf"
                     /> Quod maxime expedit regiae maiestati </p>
               </div>
               <div type="chapitre" n="1.1.5">
                  <head>suum finem et suam felicitatem agnoscere. Cap. V</head>
                  <p> Est autem diligenter notandum, quod sicut materia per debitas transmutationes consequitur suam perfectionem
                     et formam, sic homo per rectas et debitas operationes consequitur suam perfectionem et felicitatem. Cum ergo
                     nunquam contingat recte agere, ut requirit consecutio finis, ignorato ipso fine, expedit volenti consequi
                     suum finem, vel suam felicitatem, habere praecognitionem ipsius finis. Possumus autem dicere quod (ut ad
                     praesens spectat) duplici via venari possumus, quod expedit regi suum finem cognoscere. Prima est, inquantum
                     per sua opera cooperatur, ut sit finis consecutiuus. Secunda vero, inquantum est aliorum directiuus. Prima
                     via sic patet. Nam ad hoc quod aliquis per suas operationes finem consequatur, tria requiruntur. Primo, quod
                     agat bene. Secundo, quod ex electione. Tertio, quod agat delectabiliter. Si enim non ageret bene sed male,
                     non consequeretur finem, sed contrarium finis: nam finis ut dicitur 2 Physic’ non solum dicit quid ultimum,
                     sed etiam quid optimum. Propter 2 Meta’ innuit Philosophus, quod finis et bonum idem: et qui tollit finem,
                     tollit omne bonum. Quare si male agentes digni sunt ut mala consequantur, quia malum contrariatur bono, per
                     consequens contrariatur fini, male agentes (secundum quod huiusmodi) digni sunt, non ut consequantur finem,
                     sed contrarium finis. Immo non solum male agentes non consequuntur finem, sed potentes bene agere, nisi bene
                     agant, non debetur eis corona, nec debetur eis finis, vel felicitas. Unde Philosophus 1 Ethic’ ait, quod in
                     Olimpidiadibus, idest in illis bellis et agonibus non coronantur fortissimi, sed agonizantes: qui enim
                     fortissimi sunt, potentes agonixare, attamen <pb n="15"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/15.pdf"
                     /> si non actu agonizant, non debetur eis corona. Oportet igitur actu bene agere, ut per opera nostra
                     mereamur consequi finem, vel felicitatem. Secundo requiritur quod ex electione agamus. Nam qui casu vel
                     fortuitu bene agit, ex hoc non est laudandus, nec debetur ei ex hoc finis vel felicitas: nam quae ex
                     electione non fiunt, non sunt voluntaria. Ex inuoluntariis autem (ut patet per Philosophum 3 Ethic’) non
                     laudamur nec vituperamur: unde in eodem 3 dicitur, quod nullus est beatus nisi volens. Sed quae non agimus ex
                     electione, non agimus volentes: ergo per se loquendo ex talibus operibus (secundum quod huiusmodi sunt) non
                     consequimur beatitudinem, et felicitatem. Immo cum ex operibus virtuosis felicitatem consequamur (quia virtus
                     est habitus electiuus in medietate consistens, ut dicitur 2 Ethic.) oportet operationes, per quas finem
                     consequimur, ex electione procedere. Tertio agere oportet delectabiliter: nam quanto quis in aliquo opere
                     magis delectatur, tanto magis voluntarie et ex habitu efficit opus illud. Unde Philosophus 2 Ethic’ vult,
                     quod non sufficit agere bona, sed bene: nec sufficit operari iusta, sed iuste. Contigit enim aliquos prauos
                     facere aliqua de genere bonorum, tamen quia non faciunt ea bene et delectabiliter, non oportet per huiusmodi
                     opera eos consequi finem vel felicitatem. Cum ergo ista tria contingunt, quod agamus bona, ex electione, et
                     delectabiliter, maxime contingit nos sic finem consequi haec autem maxime contingunt, cognito fine. Expedit
                     ergo (ut finem consequamur) finem praecognoscere. Sic enim imaginari debemus, quod sicut est in causis
                     efficientibus, quod agentia secunda mouent in virtute agentis primi: sic fines secundarii mouent in virtute
                     finis vltimi: propter quod sicut si non esset agens primum, nullum agens ageret: sic si non esset finis
                     ultimus, et si non apprehenderemus aliquid, ut bonum ultimatum quod voluntatem moueret, nullum aliud bonum
                     voluntatem <pb n="16"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/16.pdf"
                     /> mouere posset; quicquid enim vult voluntas, vult in ordine ad aliquod quod vult finaliter et ultimate. Non
                     apprehenso ergo aliquo sub ratione finis, non contingit nos bene agere: quia hoc posito cessat omnis humana
                     actio. Ut ergo agamus, oportet nobis praestituere aliquem finem: sed ut bene agamus, oportet nobis
                     praestituere finem bonum et debitum: quia ex fine opera nostra speciem summunt: non enim esse posset quod
                     esset bonum opus, si ordinaretur in malum finem: praecognitio ergo finis requiritur, ut bene agamus. Secundo
                     talis praecognitio requiritur, ut ex electione agamus. Nam sicut sagittantes non videntes signum, si signum
                     percutiant, hoc est casu et fortuitu: sic non praecognoscentes finem, si bene agant, et finem consequantur,
                     hoc non est ex electione, sed à fortuna. Unde Philosophus 1 Ethicor’ volens ostendere necessariam esse
                     praecognitionem finis, ait, quod cognitio finis ad vitam nostram magnum habet incrementum: consequemur enim
                     ex hoc magis ipsum finem; quemadmodum sagittatores signum habentes, magis utique adipiscentur id quod
                     oportet. Tertio praecognitio finis non solum facit nos agere bene, et ex electione, sed etiam delectabiliter.
                     Nam grauia efficiuntur delectabilia et dulcia, considerata beatitudine, et felicitate, quam ex ipsis
                     consequimur. Cuilibet ergo homini, ut agat bene, ex electione, et delectabiliter, expedit suam felicitatem
                     praecognoscere: sed maxime hoc expedit regiae maiestati, quia in operibus suis debet intendere bonum gentis
                     et commune, quod est magis expediens et diuinius, quam bonum aliquod singulare. Patet ergo, quod maxime decet
                     regiam maiestatem cognoscere suam felicitatem, ut opera communia, quae sunt quodammodo diuina, exerceat bene,
                     delectabiliter, et ex electione. Secundo patet hoc idem ex eo quod Rex est aliorum directiuus. Nam si sagitta
                     signum non percipit, non tamen propter hoc impeditur quin signum percutiat, quia a sagittante in signum
                     dirigitur, <pb n="17"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/17.pdf"
                     /> sicut igitur magis expedit sagittatorem signum percipere quam sagitta, eo quod sit sagittae director: sic
                     magis expedit regiam maiestatem felicitatem, et finem cognoscere quam populum, eo quod fit populi directiua.
                  </p>
               </div>
               <div type="chapitre" n="1.1.6">
                  <head>Quod non deceat regiam maiestatem, suam felicitatem ponere in voluptatibus. Cap. VI</head>
                  <p> Vulgus communiter non percipit, nisi delectationes sensibiles: et inde est quod communi nomine (ut
                     communiter ponitur) solas delectationes maxime sensibiles, cuiusmodi sunt delectationes, tactus, et gustus,
                     absolute appellamus voluptates, et delectationes, cum tamen (simpliciter loquendo) delectationes
                     intelligibiles, et spirituales sine comparatione sint potiores, et excellentiores, quam voluptates
                     sensibiles. In huiusmodi autem voluptatibus sensibilibus non esse felicitatem ponendam, triplici via venari
                     possumus. Quantum enim ad praesens spectat, felicitas tria importare videtur. Felicitas enim dicit perfectum,
                     et per se sufficiens bonum. Nam tunc dicimus aliquem esse felicem, quando assecutus est id, in quo consistit
                     suum perfectum bonum. Unde Philosophus 1 Ethicorum describens felicitatem, ait, Felicitas est finis
                     operatorum, et perfectum, et per se sufficiens bonum. Ex hoc autem primo sequitur secundum, videlicet, quod
                     felicitas sit aliquid secundum rationem, et ut ratio dictat. Cum enim bona secundum rationem, et secundum
                     intellectum sint bona simpliciter, et perfecte, bona vero secundum sensum sint bona secundum quid, et ut
                     nunc, si felicitas ponitur esse perfectum bonum, oportet quod sit bonum secundum intellectum, et rationem:
                     vel (quod idem est) oportet quod sit tale bonum, quale recta ratio prosequendi iudicet. Ex his autem sequitur
                        <pb n="18"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/18.pdf"
                     /> tertium, videlicet, quod felicitas consistat in bonis animae, non in bonis corporis. Cum enim corpus
                     ordinetur ad animam, sicut materia ad formam, et sicut imperfectum ad suam perfectionem, bona corporis sunt
                     imperfecta respectu bonorum animae: propter quod huiusmodi bona non dictat ratio sic prosequenda esse, ut
                     bona animae. Felicitas igitur, ex quo dicit bonum perfectum, dicit bonum secundum animam, et secundum
                     rationem. Nam in operatione animae secundum rationem, consistit perfectum bonum humanum, ut declarari habet 1
                     Ethic’. Cum igitur voluptates, et delectationes sensibiles non sint bonum perfectum, nec bonum secundum
                     animam, et secundum rationem, constat in talibus non esse felicitatem ponendam. Quod autem huiusmodi
                     voluptates, non sint bonum perfectum, et sufficiens, de leui patet. Nam quod sic bonum est, satiat appetitum:
                     huiusmodi autem voluptates appetitum satiare non possunt, ut in seipso quilibet experiri potest. unde
                     Philosophus 3 Ethi’ loquens de talibus delectationibus ait, quod insatiabilis est delectabilis appetitus.
                     Secundo in talibus non est ponenda felicitas, quia non sunt bona secundum rationem, sed magis sunt bona
                     secundum sensum, bona enim secundum rationem quanto maiora sunt, tanto magis reddunt rationem liberam, et
                     expeditam. Nam quod secundum rationem existit, inconueniens est quod rationem impediat: sed huiusmodi
                     delectationes sensibiles si vehementes sint, rationem obnubilant, iuxta illud 3 Ethicorum. Si tales
                     delectationes magnae, et vehementes sint, cognitionem idest rationem percutiunt. Tertio non est ponenda
                     felicitas in voluptatibus sensibilibus, quia talia magis sunt bona corporis, quam animae. Cum enim corpus
                     ordinetur ad animam, et non econuerso: si felicitas est finale bonum, ad quod bonum alia ordinantur,
                     huiusmodi bonum non est ponendum in voluptatibus sensibilibus, quae sunt bona corporis, sed magis in operibus
                     virtutum, <pb n="19"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/19.pdf"
                     /> quae sunt bona animae. Possumus enim dicere, quod licet sint delectationes aliquae licitae, et honestae,
                     eo quod ipsa opera virtutum Homini bono, et virtuoso magnam delectationem faciant: nulla tamen delectatio est
                     essentialiter ipsa felicitas, licet possit esse aliquid felicitatem consequens, sed hoc declarare non est
                     praesentis negocii. Forte tamen de hoc aliquid infra dicetur. Ad praesens autem scire sufficiat, quod non
                     decet aliquem hominem suam felicitatem ponere in delectationibus sensibilibus. Est ergo detestabile cuilibet
                     Homini ponere suam felicitatem in voluptatibus. Sed maxime hoc est detestabile Regiae maiestati: quod etiam
                     triplici via venari possumus. Primo enim talia sunt detestabilia Regi, quia ipsum maxime deprimunt. Secundo,
                     quia eum contemptibilem reddunt. Tertio, quia esse ipsum indignum principari faciunt. Dicebatur enim supra,
                     quod in vita voluptuosa conuenimus cum brutis, et desiderantes sic viuere sunt vitam pecudum eligentes:
                     quanto ergo quis in altiori gradu existit, tanto per hanc vitam magis deprimit. Dictum est enim quod decet
                     Principem esse supra Hominem, et totaliter diuinum. Nam (ut dicitur 5 Politicorum principatus debet
                     respondere magnitudini, et dignitati, ut quanto quis maior Princeps existit, tanto alios magis excellere
                     debet in dignitate vitae, et magnitudine bonitatis. In tanto ergo gradu existens, indignum est, ut vitam
                     pecudum eligat, quia per eam valde deprimitur. Secundo hoc est detestabile Regi, quia seipsum contemptibilem
                     reddit. unde Philosophus 5 Politicorum ait, quod maxime expedit Principibus, esse moderatos in
                     delectationibus corporibus. Innuit enim ipse ibidem quod dantes se delectationibus talibus, sunt similes
                     dormientibus, et ebriis: nam dediti huiusmodi voluptatibus, usum rationis amittunt, sicut dormientes, et
                     ebrii uti ratione non possunt. Cum ergo secundum eundem Philosophum non facile sit contemptibilis qui
                     sobrius, sed qui ebrius, nec qui uigil, sed qui <pb n="20"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/20.pdf"
                     /> dormiens, decet Regiam maiestatem tales delectationes immoderatas fugere, ne contemptibilis uideatur.
                     Tertio decet Principem talia detestari, ne principari efficiatur indignus, nam nullus eligit Iuuenes in
                     Duces, eo quod non constet eos esse Prudentes, indignum est enim Puerum principari. Sed (ut dicitur 1 Ethic’)
                     differt autem nihil iuuenis secundum aetatem, aut secundum morem. Sequens enim delectationes sensibiles, dato
                     quod sit Senex tempore, quia est Puer moribus, indignus est principari. Est ergo diligenter notandum, quod
                     sicut non differt esse Puerum aetate, et moribus: sic non refert esse Senem moribus et aetate, propter quod
                     sicut si sit Senex tempore, et Puer moribus, indigne principatur; sic si sit Puer aetatae, et Senex moribus,
                     dignus est principari. Non enim ait Philosophus quod nemo eligat Iuuenes in Duces, eo quod constet ipsos non
                     esse prudentes, sed eo quod non constet eos esse prudentes: quare si constat eos habere mores seniles, et
                     vigere Prudentia, digni sunt principari. Sit ergo conclusio capituli, quod, ne Princeps deprimatur, et ne
                     contemnatur, et ne indignus sit principari, debet immoderatas voluptates despicere. Quod non decet regiam
                     maiestatem, </p>
               </div>
               <div type="chapitre" n="1.1.7">
                  <head>suam felicitatem ponere in diuitiis. Cap. VII</head>
                  <p> Philosophus 1 Politicor’ distinguit duo genera diuitiarum nam secundum ipsum quaedam sunt diuitiae
                     naturales, quaedam sunt artificiales. Diuitiae naturales, quaedam sunt artificiales. Diuitiae naturales
                     dicuntur esse, quae naturaliter ex rebus naturalibus producuntur, cuiusmodi sunt quae accipiuntur ex agris,
                     vel ex arboribus, ut frumenta, et vina, vel etiam ex animalibus, et uniuersaliter quaecunque immediate ad
                     victum, et vestitum deseruiunt, <pb n="21"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/21.pdf"
                     /> inter naturales diuitias computantur. Artificiales autem diuitiae sunt, quae per artem, et industriam
                     hominum inuentae, in has naturales diuitias commutantur, cuiusmodi sunt aurum, et argentum, et uniuersaliter
                     omne numisma, quae immediate indigentias corporales non supplent, sed per commutationem deseruiunt
                     indigentiae corporali. Aurum enim, et argentum licet sint naturalia metalla, sunt tamen artificiales
                     diuitiae. In neutris autem diuitiis est ponenda felicitas. Tangit enim 1 Politicor’ tria, propter quae venari
                     possumus, in artificialibus diuitiis felicitatem non esse ponendam. Primo, quia artificiales diuitiae ad
                     naturales ordinantur. Secundo, quia talia habent quod sint diuitiae ex ordinatione hominum. Tertio, quia
                     secundum seipsas indigentiae non satisfaciunt. Dicebatur enim supra, felicitatem esse illud bonum, ad quod
                     alia bona ordinantur, propter quod diuitiae artificiales eo ipso quod ordinantur ad diuitias naturales,
                     rationem felicitatis habere non possunt. Secundo in talibus non est ponenda felicitas, quia non habent quod
                     sint diuitiae, nisi ex ordinatione Hominum. Vera enim felicitas nostra est bonum nostrum secundum se, non
                     bonum nostrum ex ordinatione Hominum tantum: numismata autem non habent quod sint diuitiae nisi ex
                     ordinatione Hominum. Unde 1 Politicorum dicitur, transmutatis utentibus, idest transmutata dispositione
                     utentium, siue transmutato ordine, et dispositione hominum, huiusmodi diuitiae nullam habent dignitatem,
                     neque utilitatem, quod autem tantum auri, vel tot numismata tantum valeant tritici, hoc est, quia numismata
                     reputantur magna in opinione Hominum, et quia sic vult ordo, et dispositio utentium eis. Tertio in talibus
                     non est ponenda felicitas, quia aurum, et argentum, et omnia numismata non solum animam non satiant, nec sunt
                     perfectum bonum, sed etiam per seipsa non satisfaciunt indigentiae corporali. Potest enim contingere (ut
                     dicitur 1 Politicorum) quod quis diues pecunia, fame moriatur. <pb n="22"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/22.pdf"
                     /> Recitatur enim ibi de quodam, cuius nomen erat Mida, qui cum nimis esset auidus auri (ut fabulose dicitur)
                     impetrauit a Deo, ut quicquid tangeret, fieret aurum. Cum ergo tactus reseruetur in singulis partibus
                     corporis, etiam ore nihil tangere poterat, quin conuertetur in aurum. Erat ergo ei magna copia auri, cum
                     tamen fame periret. Quod esse non posset, si aurum, vel cetera numismata, vere essent diuitiae, et vere
                     satisfacerent indigentiae corporali. Tum ergo quia numismata sunt diuitiae in ordine ad aliud, tum quia sunt
                     diuitiae ex institutione Hominum, tum quia cum sint corporalia, ipsi indigentiae corporali per se non
                     sufficiunt, in eis non est ponenda felicitas. Quod autem in naturalibus diuitiis, cuiusmodi sunt cibus, et
                     potus, et ea quae per se indigentiae corporali satisfaciunt, non sit ponenda felicitas de leui patet. Nam cum
                     felicitas sit bonum optimum, in optimo nostro quaeri debet. Cum ergo anima sit potior corpore, felicitas non
                     est ponenda in talibus diuitiis, quae sunt bona corporis, sed (ut superius dicebatur) ponenda est in actibus
                     virtutum, quae sunt bona animae. Cuilibet ergo Homini detestabile est ponere suam felicitatem in diuitiis,
                     sed maxime detestabile est regiae maiestati. Nam si Rex aut Princeps ponat suam felicitatem in diuitiis, tria
                     maxima mala inde consequuntur. Primo, quia amittit maxima bona. Secundo, quia efficitur Tyrannus. Tertio,
                     quia efficitur populi depiaedator. Diligens enim pecuniam ut finem, et timen pecuniam elargiri, nunquam
                     potest esse magnificus, cuius est facere magnos sumptus: nec etiam potest esse Magnanimus, quia metuens
                     pecuniam perdere, nihil magnum attentabit. Immo (cum ille sit Magnanimus, cui nihil corporale est magnum, ut
                     vult Philosophus 4 Ethicorum cap’ de Magnanimitate) quia in opinione auari, et in opinione ponentis suam
                     felicitatem in diuitiis, diuitiae sunt quid magnum, impossibile est talem esse Magnanimum. Si ergo
                     Magnificentia, et Magnanimitas sunt maxima bona, et maxime decet regiam <pb n="23"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/23.pdf"
                     /> maiestatem esse ornatam talibus virtutibus, detestabile est ei suam felicitatem in talibus ponere. Secundo
                     detestabile est Regi, vel Principi suam felicitatem ponere in diuitiis, quia hoc facto Tyrannus efficitur.
                     Est enim differentia inter Regem et Tyrannum, ut patebit in 3 lib’ cum determinabitur de regimine Regni. Nam
                     Rex proprie est, qui intendit bonum Regni, et bonum commune: si autem intendit bonum proprium, hoc est ex
                     consequenti. Tyrannus vero econuerso, principaliter intendit bonum priuatum: si autem intendit bonum
                     publicum, hoc est ex consequenti, ut inquantum ex bono communi euenit ei aliquod bonum proprium. Cum ergo
                     finis maxime diligatur, ponens suam felicitatem in numismate, principaliter intendit reseruare sibi, et
                     congregare pecuniam. Non ergo est Rex, sed Tyrannus, cum non intendat principaliter bonum publicum, sed
                     priuatum. Tertio hoc posito sequitur quod Rex sit Populi depraedator. Nam finis adeo intense diligitur, quod
                     quilibet studet omni via, omni modo, quo potest, consequi finem suum. Ponens igitur suam felicitatem in
                     diuitiis, non erit sibi curae, si opprimat viduas, et pupillos, si depraedetur populum et Rem publicam, dum
                     tamen possit pecuniam congregare, qui enim bene intelligit, quid importatur nomine finis, non potest eum
                     latere quemlibet, omni via qua potest, velle consequi suum finem. Est igitur Rex Tyrannus, si sic vult esse
                     Dominus, quod tamen bonum Reipublicae non procuret: sed tunc est depraedator, quando non solum non procurat
                     bonum, sed etiam infert malum. Quare si detestabile est, Regem admittere maxima bona, esse Tyrannum, et
                     depraedatorem detestabile quoque est suam felicitatem in diuitiis ponere. <pb n="24"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/24.pdf"
                     /></p>
               </div>
               <div type="chapitre" n="1.1.8">
                  <head>Quod non decet regiam maiestatem, suam felicitatem ponere in honoribus. Cap. VIII</head>
                  <p> Forte multi viuentes vita politica credunt felicitatem ponendam esse in honoribus, eo quod ut plurimum Ciues
                     maxime honorari desiderant. Sunt autem in honoribus tria attendenda, per quae triplici via venari possumus,
                     felicitatem in eis ponendam non esse. Primo enim honor est bonum ad aliud ordinatum. Secundo, est bonum
                     extrinsecum. Tertio, est magis in honorante, quam in honorato. Felicitas autem econtrario. Non est bonum ad
                     aliud ordinatum, sed est bonum ad quod alia ordinantur. Non est bonum extrinsecum, sed intrinsecum. Habet
                     esse maxime in ipso felice, seu in eo cuius est illa felicitas. Quod autem honor sit bonum ad aliud
                     ordinatum, patet per Philosophum 1 Ethicorum, qui vult honorem esse exhibitionem reuerentiae in testimonium
                     virtutis. Causa ergo, quare maxime homines volunt honorari, est, ut appareant sapientes, et virtuosi, quibus
                     maxime debetur honor. Ideo secundum Philosophum nullus turat honorari a Pueris, quia reuerentia talium non
                     est debitum testimonium Sapientiae, et virtutis quare si honor est bonum ordinatum ad virtutem, in honore non
                     est ponenda felicitas, sed potius in ipsis virtutibus, vel in actibus earum. Secundo non debite ponitur
                     felicitas in honoribus, quia honor non est bonum intrinsecum, sed extrinsecum, dictum est enim quod honor est
                     reuerentia exhibita in signum virtutis: signum autem, vel testimonium, si plene manifestare vult ipsum
                     signatum, oportet quod sit quid notum et manifestum: intrinseca autem non sunt nobis nota, et manifesta, sed
                     extrinseca: non enim cognoscimus quae quis in corde cogitat, sed quae exterius repraesentat. Reuerentia ergo,
                     quae est honor, si debet manifestare virtutem <pb n="25"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/25.pdf"
                     /> eius cui exhibetur, non sufficit, quod si cogitata in corde, sed requiritur, ut exterius proferatur. Honor
                     ergo habet rationem boni extrinseci, cum sit reuerentia exhibita per quaedam exteriora signa. Quare si
                     felicitas non est ponenda in bonis extrinsecis, quae sunt bona minora; sed in intrinsecis, quae sunt bona
                     maiora, in honoribus felicitas poni non debet. Tertio hoc idem patet ex eo quod honor magis est in honorante,
                     quam in honorato, ut plane vult Philosophus 1 Ethicorum quare si in honoribus ponatur felicitas, continget
                     illa detestanda peruersitas, quod felicitas magis sit in alio, quam in eo, cuius est illa felicitas. Sicut
                     enim prouerbialiter dicitur, curialitas est eius qui facit ipsam, sic honor magis in eo est, qui facit ipsum,
                     quam in eo qui per huiusmodi reuerentiam honoratur. Apparet autem hoc esse sensibiliter verum: nam si aliquis
                     inclinat se reuerenter ad alium, vel honorat ipsum, constat inclinationem illam proprie esse in inclinante,
                     non in eo cui inclinatio exhibetur. Accidens enim proprie est in suo subiecto, non autem in obiecto: vel si
                     aliquo modo est in obiecto, magis tamen est in subiecto. Inclinatio ergo illa et reuerentia siue honor magis
                     est in honorante, quam in honorato. Sed cum felicitas sit maxime in ipso felicitato, vel in ipso beatificato,
                     in honoribus non est ponenda felicitas. Indecens est ergo cuilibet homini ponere suam felicitatem in
                     honoribus, ut credat se esse felicem, si ab hominibus honoratur. Maxime tamen hoc est indecens regiae
                     maiestati: quod etiam triplici via venari potest. Si enim Rex suam felicitatem in honoribus ponat, sequentur
                     ipsum tria mala: erit enim superficialiter bonus erit praesumptuosus, et erit iniustus, et inaequale. Nam si
                     Princeps suam felicitatem in honoribus ponat, cum sufficiat ad hoc quod quis honoretur, quod videatur esse
                     bonus, non curabit esse bonus existenter, sed apparenter, et superficialiter: unde et Philosophus in
                     Politicis, curantes de honore tantum, dicit esse fictos, et superficiales. Si <pb n="26"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/26.pdf"
                     /> ergo maxime decet Regem esse bonum existentem, maxime indecens est ipsum ponere felicitatem in honoribus,
                     ne sit fictus, et superficialis. Secundo indecens est Regi, ponere suam felicitatem in honoribus, quia ex hoc
                     efficietur periclitator Populi, et praesumptuosus: nam cum finis maxime diligatur, si Princeps suam
                     felicitatem in honoribus ponat, ut possit honorem consequi, praesumet suam gentem exponere omni periculo.
                     Exemplum huiusmodi habemus de filio cuiusdam Romani Principis nomine Torquati, qui nimii honoris auidus,
                     contra Imperium Patris, ut honorem sequeretur, se exposuit periculis bellicis: unde Torquatus Romanus
                     Princeps, ne alii ex hoc exemplum assumerent, et ne essent nimii honoris auidi, filium sic praesumptuosum
                     occidit, non obstante quod dictus filius victoriam obtinuerat ab hoste. Ne ergo Princeps se praecipitet, et
                     ne nimis praesumat, non expedit ei suam felicitatem in honoribus ponere. Tertio hoc est indicens ei, ne sit
                     iniustus et inaequalis: decet enim Principem sua bona distribuere secundum dignitatem personarum, ut plura
                     bona decet dignis, et sapientibus, quam indignis, et Histrionibus. Sed si Princeps suam felicitatem in
                     honoribus ponat, quia finem summo ardore diligit, non curabit remunerare personas secundum propriam
                     dignitatem, sed solum eo modo beneficia diuidet, quo plus honoris consequi possit. Si ergo Rex suam
                     felicitatem in honoribus ponat, erit malus in se, quia non curabit esse nisi superficialiter bonus: erit
                     malus in populo sibi commisso, quia non curabit eum periculis praesumptuose, et praecipitanter exponere: erit
                     malus in suis rebus, quia eas non distribuet aequaliter secundum personarum dignitatem. <pb n="27"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/27.pdf"
                     /> Quod non decet regiam maiestatem, suam ponere felicitatem in gloria, vel in </p>
               </div>
               <div type="chapitre" n="1.1.9">
                  <head>fama. Cap. IX</head>
                  <p> Differunt autem gloria, et fama ab honore, et laude: quia honor, et laus sunt causa famae, et gloriae: ex
                     hoc enim est aliquis in fama, et gloria, quia laudatur, et honoratur. Honor autem differt a laude, quia est
                     uniuersalior ea: nam laus proprie non est nisi per signa vocalia; sed honor esse habet per quaecunque signa
                     exteriora: unde dicitur 1 Rhetoric’ quod partes honoris sunt sacrificia, recordationes in metris, decantatio,
                     aut solutae orationis ad laudem recitatio, primi consessus, et caetera talia exteriora signa pertinentia ad
                     reuerentiam. Gloria quidem et fama pro eodem accipi consueuit: nam gloria est quaedam clara notitia de
                     aliquo: est enim gloria claritas quaedam: haec etiam est fama, quia fama est quaedam clara cum laude notitia.
                     Si tamen vellemus aliquo modo distinguere inter gloriam, et famam: diceremus quod fama oritur ex gloria: erit
                     ergo hic ordo, quia gloria oritur ex honore: nam ex hoc quod aliquis est in magno honore, et in magno
                     apparatu, ex hoc apparet clarus, et gloriosus: fama autem oritur ex honore et gloria, quia ex hoc quod
                     aliquis est in honore, et gloria, habetur in fama et pretio. Accipiendo sic gloriam, et famam large, et pro
                     eodem, posset forte alicui videri felicitatem ponendam esse in fama et gloria, eo quod ipse possit esse
                     magnae latitudinis, cum ad diuersas partes diuulgare possit: et magnae diuturnitatis, cum per multa tempora
                     contingat ipsam indelebilem esse. Videtur ergo quod maxime Princeps in hoc suam felicitatem ponere debeat,
                     dicente Philosopho 5 Ethic’ quod merces quaedam danda est Principibus, haec autem est honor et gloria, quibus
                     si contenti non sint, Tyranni fiunt. Sed hoc stare non potest; <pb n="28"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/28.pdf"
                     /> quod triplici via venari possumus. Quantum enim ad praesens spectat, ut satis potest patere per habita,
                     felicitas non est tantum signum boni, sed est etiam perfectum, et per se sufficiens bonum. Secundo felicitas
                     inest tantum bonis, et beatis, non autem infelicibus, et prauis. Tertio est in interioribus bonis, non in his
                     quae exterius existunt. Fama autem e contrario, est magis signum bonitatis, quam sit ipsa bonitas. Et non
                     solum competit bonis, sed etiam ut plurimum competit ipsis prauis. Rursus magis innittitur exterioribus
                     signis, quam interiori bonitati. Si enim fama alicuius ideo existit, quia apud homines de ipso habetur
                     quaedam laudabilis, et clara notitia, cum scientia nostra non sit ipsa res, nec sit causa rerum, sed magis
                     sit signum earum, et quid causatum ab eis: fama nec est bonitas nostra, nec ab ea dependet bonitas nostra,
                     sed solum est quoddam apparens signum nostrae bonitatis. In ea igitur felicitas nostra esse non potest.
                     Secundo hoc stare non potest, quia fama, et gloria apud homines non solum habetur de bonis, sed etiam de
                     hominibus prauis: quia enim multoties in iudicando decipimur, contingit ut plurimum illa detestanda
                     peruersitas; quod boni, et digni non habentur in pretio, et praui, et infelices sunt in gloria et in fama.
                     Tertio in fama non est ponenda felicitas, quia magis innititur exterioribus signis, quam interiori bonitati:
                     nam Homo non intuetur nisi ea quae foris parent: non enim videmus ipsas cogitationes mentis, non ipsas
                     virtutes, et malitias in animo existentes: sed si iudicamus aliquem bonum, et virtuosum, hoc est ex his
                     quibus exterius innotescit. Sicut enim ad hoc quod aliquis honoretur, sufficit quod exterius bonus appareat:
                     sic ad hoc quod aliquis sit apud homines in fama, et gloria, sufficere videtur, quod exterius bona
                     praetendat. Quare cum Regem deceat esse totum diuinum, et quasi semideum, inconueniens est felicitatem ponere
                     in eo, quod est signum bonitatis, quam sit bonitas, et quod ipse praui participare <pb n="29"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/29.pdf"
                     /> possunt, et magis innittitur exterioribus signis, quam interiori bonitati: inconueniens enim est, quod Rex
                     se credat esse felicem, si sit famosus apud Homines, vel si sit in populis gloriosus. Non igitur debet Rex se
                     credere esse beatum, si sit in gloria apud homines: attamen beatus est, si sit in gloria apud Deum. Dictum
                     enim est, quod gloria et fama, est quaedam clara cum laude notitia. Dei autem notitia (ut ad praesens
                     spectat) in tribus differt a notitia nostra: nam notitia Dei causat res, notitia nostra causatur a rebus, ut
                     vult Commen’ 12 Met’. Rursus notitia Dei est infallibilis, notitia nostra pluries fallitur. Amplius notitia
                     Dei est de ipsis intimis nostris, notitia vero nostra per se, et directe solum exteriora comprehendit:
                     bonitas ergo nostra per se dependet a notitia Dei, tanquam effectus a sua causa. Rursus circa bonitatem
                     nostram notitia Dei non fallit, cum scientia sua falli non possit. Amplius bonitatem, et malitiam nostram
                     intimam Deus clare videt, et percipit. Non igitur esse potest, quod aliquis apud Deum sit in gloria, et in
                     fama, vel sit apud ipsum in clara notitia cum laude, nisi sit bonus, et beatus, ut exigit status suus. Licet
                     ergo sic sit de notitia Dei, et de fama, et de gloria apud ipsum Deum, nequaquam tamen in fama, et in gloria
                     hominum felicitas est ponenda. Quod vero dicebatur, quod est diuturna et lata. Dici potest, quod e conuerso,
                     quia est modica et arta: nam secundum Boetium fama Romani populi nunquam transiuit Caucasum montem. Quomodo
                     ergo fama unius hominis per uniuersam terram se extendet? Sed, cum tota terra sit quasi punctus respectu
                     caeli, et secundum Astronomos quaelibet stella fixa visu notabilis sit maior tota terra, arta et exigua est
                     fama cuiuslibet hominis. Rursus homini fama est breuis non diuturna, cum totum tempus vitae praesentis sit
                     quasi punctale respectu Dei aeternitatis: cum enim Homo secundum intellectum sit immortalis, in eo debet
                     felicitatem ponere, quod immortaliter et <pb n="30"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/30.pdf"
                     /> perpetuo durare possit. Quod vero dicebatur mercedem tribuendam esse Regibus, et hunc esse honorem et
                     gloriam. Non est intelligendus textus Philosophi, quod Reges principaliter pro suo merito quaerere debeant
                     gloriam, et famam Hominum, quia modicus esset eorum fructus: sed hoc pro tanto dictum est, qua decet Reges,
                     et Principes esse magnificos, et magnanimos. Magnanimi autem licet non intendant principaliter honorem, sed
                     bonum: honor tamen eos consequitur, et decet eos acceptare honorem sibi exhibitum, non habentibus Hominibus
                     aliquid maius, quod eis tribuant, ut dicitur 4 Ethic’, non quod honor fit condigna retributio eis, ut ibidem
                     dicitur. Acceptare ergo honorem tanquam retributionem condignam, potest intelligi dupliciter, vel ratione
                     ipsius honoris in se, vel ut procedit ex affectione dantium. Honor autem in se, cum non sit nisi quoddam
                     signum, et quoddam testimonium bonitatis, ut patet, non est condigna retributio in vita. Attamen ut huiusmodi
                     honor procedit ex affectione dantium, habet ibi esse quaedam congrua remuneratio: nam eo ipso, quod dantes
                     non habent aliquid maius quod retribuant, congruit Principi hoc modo honorem exhibitum acceptare. Propter
                     quod (ut plane patet) in huiusmodi retributione acceptatur affectio dantium, et non proprie honor datus. Quod
                     si tamen Principes non acceptarent hanc affectionem dantium, sed requirerent a gente sibi commissa alia
                     exteriora bona, ut puta aurum, vel argentum, vel diuitias alias, Tyranni essent: nam ex hoc efficerentur
                     populi praedatores. Quod non decet regiam maiestatem suam </p>
               </div>
               <div type="chapitre" n="1.1.10">
                  <head>felicitatem ponere in ciuili potentia. Cap. X</head>
                  <p> Vegetius in libro De re militari, super omnia commendare videtur bellorum industriam. Hoc enim <pb n="31"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/31.pdf"
                     /> (secundum ipsum) est quod Romam maxime exaltauit, quia maxime dederunt operam rebus bellicis, et summo
                     opere studuerunt, quomodo possent sibi subiicere nationes. Propter quod (secundum eundem Vegetium) hoc esse
                     debet principalissimum in intentione Principis, quod abundet in ciuili potentia, et quod per eam sibi
                     subiiciat nationes et gentes. Quod si in hoc esset, felicitas regia videretur ponenda in ciuili potentia,
                     quod est falsum: probat enim Philosophus in 7 Pol’ quinque rationibus felicitatem non esse ponendam in ciuili
                     potentia. Prima via sumitur, ex eo quod talis principatus non multum durat. Secunda, ex eo quod esse potest
                     sine bonitate vitae. Tertia vero, ex quod est indignus. Quarta autem, ex eo quod per huiusmodi principatum
                     ciues ordinantur ad minora bona. Quinta vero, ex eo quod tale dominium ut plurimum infert nocumentum. Prima
                     via sic patet. Nam per ciuilem potentiam velle sibi subiicere nationes, hoc est, velle dominari per
                     violentiam. Violentia autem perpetuitatem nescit. Cum igitur violenta non diu durent, talis principatus diu
                     durare non potest. Immo sicut ignis, qui est naturae calidae, naturaliter agit, cum calefacit: sic homo, qui
                     est naturaliter liber arbitrio, tunc naturaliter dominatur hominibus, quando eis libere, et voluntarie
                     principatur quod contingit si populus libere, et voluntarie praecepta Principis exequatur. Non ergo Rex debet
                     se credere esse felicem, si per violentiam, et per ciuilem potentiam dominetur: quia tale dominium cum sit
                     violentum, et contra naturam, diu durare non potest: felicitas enim non est ponenda in aliquo transitorio,
                     sed magis in aliquo sempiterno. Secundo in ciuili potentia non est ponenda felicitas, quia hoc potest inesse
                     alicui absque bonitate vitae, felicitas enim, ut supra dicebatur, est perfectum, et per se sufficiens bonum.
                     Impossibile est autem in aliquo esse maximum bonum, nisi ille bene viuat, et sit maxime bonus: sicut
                     impossibile est in aliquo esse intensam albedinem, nisi ille <pb n="32"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/32.pdf"
                     /> fit intense albus. Quod autem ciuilis potentia possit inesse alicui absque bonitate vitae, patet ex iis
                     quae temporibus retroactis facta conspeximus. Videmus multos Tyrannos pessimos maxime abundasse in ciuili
                     potentia. Nam Dionysius Syracusanus, siue Sicilianus, ut recitat Philosophus in politicis, maxime abundauit
                     in ciuili potentia, et tamen pessimus Tyrannus erat. Nero autem, et Heliogabalus, qui fuerunt Romani
                     Principes, maxime abundauerunt in ciuili potentia; pessime tamen viuebant. Nam tantae fuerunt luxuriae, ut
                     omnino viderentur muliebres; tantae fuerunt crudelitatis, ut non videretur in eis esse aliquid molle, nec
                     clementia aliqua. Unde Philosophus 7 Politicorum ait, quod ridiculum est aliquem putare esse felicem, si
                     abiiciat bene viuere. Non ergo in ciuili potentia est ponenda felicitas, quae sine bonitate vitae inesse
                     potest. Tertio in huiusmodi potentia non est ponenda felicitas, quia huiusmodi Principatus non est optimus,
                     nec est dignus. Si enim felicitas in aliquo Principatu poni debet, ponenda est in Principatu optimo, et
                     digno. Principari autem per ciuilem potentiam, est principari seruis, non liberis: nam talis Principatus est
                     per coactionem, et violentiam. Cum ergo Principatus se extendant adinuicem, secundum eos quibus aliquis
                     principatus, ut vult Philosophus in Politicis, quanto liberi sunt meliores seruis: tanto principari liberis,
                     est melius et dignius, quam principari seruis. Principatus ergo per coactionem, et ciuilem potentiam, cum non
                     sit liberorum, sed seruorum, non est optimus, neque dignus. Ideo 7 Politicorum dicitur, quod principatus
                     liberorum, qui est cum virtute, est melior, quam principari despotice, idest dominaliter. Quarto non est
                     ponenda felicitas in ciuili potentia: quia si Princeps se crederet esse felicem, si abundet in ciuili
                     potentia, non ordinabit ciues, nisi ad exercitum armorum, et ad ea, per quae sibi possit subiicere nationes.
                     Inducet ergo ciues non ad virtutem iustitiae, sed ad virtutem fortitudinis. <pb n="33"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/33.pdf"
                     /> Iustitia autem, ut dicit Philosophus 7 Politic’ est maius bonum, quam sit fortitudo. Non ergo ordinabit
                     ciues ad bona maiora, ut ad iustitiam, sed solum ad minora, ut ad fortitudinem. Ne ergo periclitetur bonum
                     gentis, quod est diuinius, quam aliquod bonum singulare, non decet principem suam felicitatem ponere in
                     ciuili potentia. Quinto hoc non decet ipsum, quia huiusmodi principatus infert ut plurimum nocumentum. Nam
                     cum felicitas sit finis omnium operatorum, quilibet totam vitam suam, et omnia opera sua ut plurimum ordinat
                     ad illud in quo suam felicitatem ponit: ponens ergo suam felicitatem in ciuili potentia, et in subiiciendo
                     sibi nationes, forte bene se habebit tempore belli: tempore tamen pacis nesciet bene viuere. Nam, cum ut
                     plurimum studuerit, nisi in exercitiis bellicis, et totam vitam suam ordinauerit ad fortitudinem, non ad
                     iustitiam, et temperantiam, tempore pacis, in quo opus est iustitia, et temperantia, nesciet viuere, sed fiet
                     vitiosus, et incurret nocumentum secundum animam. Propter quod Philosophus 7 Politicorum vituperans
                     Lacedaemones, ponentes felicitatem in ciuili potentia, ait, turpe esse, cum bellamus, participare bonis, cum
                     vero vacamus et sumus in pace, fieri vitiosus. Quare si inconueniens est ponere felicitatem in aliquo non
                     diuturno, et in eo quod potest esse sine bonitate vitae, et est quid indignum, et per quod ordinantur ciues
                     ad minora bona, et ut plurimum infert nocumentum: inconueniens est etiam Principem ponere suam felicitatem in
                     ciuili potentia, et quod credat se esse felicem, si possit sibi subiicere nationes multas. <pb n="34"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/34.pdf"
                     /> Quod non deceat Regiam maiestatem suam felicitatem ponere in robore corporali, vel in pulchritudine, vel
                     in aliis </p>
               </div>
               <div type="chapitre" n="1.1.11">
                  <head>bonis corporis. Cap. XI</head>
                  <p> Satis per habita manifestum est, quod in bonis corporalibus non est ponenda felicitas. Sunt tamen tria bona
                     corporis, quae homines maxime desiderare videntur, videlicet, sanitatem, pulchritudinem, et robur. Immo
                     nonnulli in talibus suam felicitatem ponunt. Videtur enim omnino esse contrarium de bonis corporis, et
                     animae. Bona enim corporalia quanto minus habentur, magis desiderantur: prius enim, quam talia bona
                     praegustentur, creduntur esse maiora, quam sint: eis autem adeptis, apparent non esse tanta, quanta
                     credebantur. Virtutes autem, et bona intellectualia modum conuersum tenent: nam eis adeptis, inueniuntur
                     maiora, quam crederentur. Ideo ignorantes dulcedinem sapientiae, aliquando reprehendunt vacantem
                     philosophiae, et negotio scientifico: quia ignorant bonitatem, et dulcedinem virtutum, et scientiarum. Quod
                     si bene eam cognoscerent, non solum non increparent dantes se scientiis et virtutibus, sed etiam deriderent
                     quicunque talibus non vacarent. Bona ergo corporalia, quia non habita reputantur maiora quam sint, multi
                     carentes corporalibus bonis, adeo affectant ea, et credunt ipsa esse tantae excellentiae, ut si haberent
                     illa, reputarent se esse felices. Ideo dicitur 1 Ethic’ quod infirmi egentes ut sint sani, felicitatem ponunt
                     in sanitate, et mendici in diuitiis, turpes in pulchritudine, debiles in robore. Sed quod non sit felicitas
                     in robore, nec in sanitate, nec in pulchritudine, triplici via venari possumus. Primo, quia talia bona sunt
                     corporalia. Secundo, quia quodammodo exteriora. Tertio, quia sunt de facili mutabilia. Corporalia <pb n="35"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/35.pdf"
                     /> enim sunt, quia habent esse in corporalibus, ut subiecto: nam sanitas est in humoribus, pulchritudo in
                     membris, robur in ossibus, et neruis. Nam (ut vult Philosop’ 3 De eligendis) sanitas est debita adaequatio
                     humorum. Pulchritudo est debita commensuratio membrorum. Robur debita proportio ossium et neruorum. Quare cum
                     humores, membra, nerui, et ossa sint corporalia, sanitas, pulchritudo, et robur corporalia esse dicuntur; non
                     ergo in eis est ponenda felicitas. Secundo in talibus felicitas poni non debet, quia sunt quodammodo
                     exteriora bona. Nam homo (secundum Philosophum) est magis intellectus, quam sensus: et anima plus est de
                     ratione hominis, quam corpus: et semper forma magis dicit naturam rei, quam materia. Illa ergo sunt bona
                     maxima interiora nostra, quae se tenent ex parte animae: ponenda est ergo felicitas non in sanitate, nec in
                     pulchritudine corporis, sed animae. Non igitur quis credat se esse felicem, si habeat aequatos humores, et
                     sit sanus corpore: vel quod habeat conformia membra, et sit pulcher: vel habeat proportionem ossium et
                     neruorum, et sit robustus corporaliter. Sed si habeat aequatas potentias, ut quod inferiores potentiae
                     subsint rationi; et sit sanus, et fortis mente: et si huiusmodi potentias habeat ornatas virtutibus, et bonis
                     operibus et sit pulcher in anima, tunc (ut exigit suus status) credat se esse felicem. Dicimus autem (ut
                     exigit suus status) quia plena felicitas in hac vita haberi non potest. In sanitate ergo, et fortitudine, et
                     pulchritudine corporali, quia sunt quodammodo bona exteriora, felicitas poni non debet. Quod autem in bonis
                     interioribus sit proprie felicitas, patet per Philosophum 7 Politicorum dicentem, quod testis est nobis Deus,
                     quod felicitas in bonis interioribus est ponenda. Testificatur enim hoc Deus per seipsum, ut idem ibidem
                     innuit: nam Deus non est beatus per aliqua exteriora bona, sed per ea quae sunt in seipso. Si ergo anima
                     beata assimilatur Deo, non erit beata, <pb n="36"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/36.pdf"
                     /> nisi per bona, quae sunt in seipsa. Tertio in talibus bonis non est ponenda felicitas, quia sunt valde
                     mutabilia. Aequatio enim humorum, cum subsunt motui supercoelestium corporum, variationi aeris, mutationi
                     ciborum, de facili variationem recipit. Sed amissa sanitate, amittitur robur corporis, quia laxantur membra,
                     debilitantur nerui. Propter quod tollitur proportio illa neruorum, et ossium, in quibus habet esse fortitudo
                     corporalis. Sic etiam tollitur pulchritudo, quia amissa sanitate, membra fiunt macilenta, non remanet in eis
                     color debitus: amittunt conformitatem illam, in qua reseruatur decor, et pulchritudo. Non decet ergo Regem,
                     nec aliquem hominem in talibus suam felicitatem ponere, quae sunt corporalia, et quodammodum exteriora, et de
                     facili mutabilia. Dicamus ergo ad intelligentiam omnium dictorum, quod non decet Principem felicitatem ponere
                     in voluptatibus corporalibus, nec in diuitiis, nec in honoribus, nec in fama, nec in ciuili potentia, nec in
                     sanitate, nec in robore corporali, nec in pulchritudine: omnibus tamen istis debet uti, ut sunt organa ad
                     felicitatem. Debet enim uti cibis, in quibus est delectatio corporalis, propter conseruationem indiuidui,
                     siue propter conseruationem propriae personae: nam, cum ipse sit caput Regni, ex defectu eius posset
                     consurgere malum gentis. Debet uti actu matrimoniali propter conseruationem speciei, siue propter
                     procreationem prolis: nam ex defectu filiorum multa regna passa sunt diuisionem, et scandala: decedentibus
                     enim Principibus absque liberis, plures insurgunt, ut dominentur, et faciunt dissensionem in Populo. Debet
                     enim Princeps possidere sufficientes diuitias, ut possit regnum defendere, et exercere operationes virtutum:
                     decet enim Regem esse magnificum, beneficiare personas dignas: quod sine diuitiis fieri non potest. Sic
                     etiam, ne vilipendatur maiestas regia, est Rex dignus honore, et expedit ei habere ciuilem potentiam: nam
                     propter paruipensionem Principis, ut <pb n="37"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/37.pdf"
                     /> plurimum aliqui operantur mala, et offendunt alios, quod Regno non expedit. Sic etiam debet esse curae
                     ipsi Principi de debita fama, quia propter hoc inducuntur subditi ad virtutem. Nam (ut probatum est) qualis
                     est Princeps, talis est Populus. Cum ergo Princeps, bonus praedicatur, subditi suscipiunt materiam
                     benefaciendi. Sic etiam, sanitas, pulchritudo, et fortitudo competunt Principi, non quod in eis sit proprie
                     felicitas, sed quia possunt esse organa ad felicitatem. Talia ergo diligenda sunt, ut sunt organa ad
                     felicitatem, et ut faciunt ad quandam claritatem felicitatis. Propter quod, de his, quomodo diligenda sunt,
                     hic breuiter pertransiuimus, quia de eis inferius sumus aliqua tractaturi. </p>
               </div>
               <div type="chapitre" n="1.1.12">
                  <head>Quomodo in amore Dei, et in actu prudentiae, est ponenda felicitas. Cap. XII</head>
                  <p> Duas autem felicitates Philosophus posuit, unam politicam, aliam contemplatiuam. Voluit autem felicitatem
                     non esse ponendam in viribus, siue in potentiis animae, quia his non solum boni, sed etiam mali participant.
                     Nec etiam voluit esse ponendam eam in habitibus, quia habens habitum, et non operans, quasi assimilatur
                     dormienti: quandiu autem homines dormiunt, non videntur discerni felices a miseris, ut innuit Philosophus 1
                     Ethicorum. In actu ergo, siue in operatione animae est ponenda felicitas: non in operatione vitii, sed in
                     operatione virtutis: non virtutis cuiuslibet, sed virtutis perfectae. Felicitas ergo (ut dicitur 1 Ethicor’)
                     est operatio animae secundum virtutem perfectam. Cum igitur perfecta virtus secundum Philosophum in vita
                     politica sit Prudentia. Et in vita contemplatiua sit perfecta Virtus Sapientia, siue Metaphysica, secundum
                     ipsum, quicunque scit alios bene <pb n="38"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/38.pdf"
                     /> regulare secundum Prudentiam, est felix politice: qui vero scit bene speculari secundum Metaphysicam, est
                     felix contemplatiue. De his ergo duabus felicitatibus mentionem fecit: de quarum una determinatur 1
                     Ethicorum, ut de felicitate politica: de alia vero, scilicet contemplatiua determinat in 10. Utrum autem sit
                     vera illa positio Philosophi, vel non, non est praesentis speculationis. Tamen, ut appareat, quomodo deceat
                     regiam maiestatem ponere suam felicitatem in actu prudentiae, sciendum quod decet Regem maxime suam
                     felicitatem ponere in ipso Deo, quod triplici via venari possumus. Rex enim est homo, est Dei minister, et
                     est rector multitudinis. Inquantum autem est homo, participat intellectum, et rationem. Cum ergo bonum
                     rationis non sit bonum aliquod particulare, quod est bonum secundum sensum, sed bonum rationis sit bonum
                     uniuersale, et intelligibile, decet Regiam maiestatem eo ipso quod homo est, et rationem participat, ponere
                     suam felicitatem in bono maxime uniuersali, et maxime intelligibili: hoc autem est ipse Deus, qui est maxime
                     bonum uniuersale, quia est bonum omnis boni, in eo enim omnis bonitas reperitur: est etiam bonum maxime
                     intelligibile, quia est maxime simplex, et maxime a materia separatus. Secundo decet Principem suam
                     felicitatem ponere in ipso Deo, non solum quia homo est, sed etiam quia speciali modo est Dei minister. Nam
                     illud quod habet aliquid per participationem, et imperfecte, est instrumentum et organum eius, quod habet
                     illud essentialiter et perfecte, quia ergo vim regitiuam, et potentiam regendi habet principaliter, et
                     perfecte solus Deus, oportet quod quicunque principatur, siue regnat, sit diuinum organum, siue sit minister
                     Dei. Quare si minister, suam mercedem, et suum praemium debet ponere in suo Domino, et debet eam expectare ab
                     ipso, decet Regem, qui est Dei minister, suam felicitatem ponere in ipso Deo, et suum praemium expectare ab
                     ipso. Tertio hoc <pb n="39"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/39.pdf"
                     /> decet Regem, ex eo, quod est multitudinis rector: nam regens multitudinem debet intendere commune bonum.
                     In eo ergo debet suam felicitatem ponere, quod est maxime, et commune bonum. Huiusmodi autem est (ut
                     dicebatur) Deus ipse: Rex ergo tum quia est Dei minister, tum etiam quia habet intellectum, et tum quia
                     intendit bonum commune, debet suam felicitatem ponere in Deo, cui seruit, qui est bonum maxime intelligibile,
                     et maxime uniuersale, et commune. Si ergo Rex debet in Deo ponere suam felicitatem, oportet ipsum huiusmodi
                     felicitatem ponere in actu illius virtutis, per quem maxime Deo coniungimur: huiusmodi autem est actus
                     dilectionis, siue charitatis. Nam amor, et dilectio maxime vim unitiuam, et coniunctiuam habent. Unde
                     Dionysius 4 De diuinis nominibus ait, quod amorem, siue diuinum, siue angelicum, siue humanum, siue
                     naturalem, siue animalem, unitiuam quandam dicimus esse virtutem. In amore ergo diuino est ponenda felicitas.
                     Sed cum probatio dilectionis sit exhibitio operis, et ex hoc aliquis probetur esse dilectiuus alterius, si
                     agat quae ipse vult: si Princeps est felix diligendo Deum, debet credere se esse felicem operando quae Deus
                     vult. Maxime autem Deus requirit a Regibus et Principibus, ut per prudentiam, et legem populum sibi commissum
                     iuste, et sancte regant. Regibus ergo, et Principibus ponenda est felicitas in actu prudentiae, non
                     simpliciter, sed ut est imperatus a charitate. Propter quod in ipso actu charitatis, per quam immediatius
                     coniungimur ipsi Deo, magis est ponenda felicitas, quam in actu prudentiae: licet in huiusmodi actu modo quo
                     dictum est, aliqualiter felicitas sit ponenda. <pb n="40"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/40.pdf"
                     /></p>
               </div>
               <div type="chapitre" n="1.1.13">
                  <head> Quantum sit praemium Regis bene regentis populum sibi commissum. Cap. XIV</head>
                  <p> Magnum autem esse praemium Regis, et magnam eius esse felicitatem, si per prudentiam, et legem recte regat
                     populum sibi commissum, ex quinque venari possumus. Nam merces Regis (ut ad praesens spectat) ad quinque
                     comparari videtur; videlicet, ad Deum, a quo redditur: ad Regem, cui tribuitur: ad actum, ex quo consurgit:
                     ad virtutem, per quam efficitur: et ad materiam, circa quam versatur. Deus enim est remunerator omnium
                     bonorum: et quia non remunerat nisi ex amore, cum semper amor sit ad similes, et conformes, oportet esse
                     similem, et conformem Deo, qui ab eo remunerari desiderat: quanto ergo quis magis gerit imaginem eius, et
                     plus se conformat ei, maius meritum ab ipso suscipiet: Principis autem status requirit, ut sit Deo
                     conformior, quam eius subditi. Immo eo ipso quod Rex studet per legem, et prouidentiam suum regnum regere,
                     quomodo Deus totum uniuersum regit et gubernat, Rex maxime conformatur ei: ergo respectu Dei, a quo praemium
                     expectatur, est magna merces Regis, si regnum suum recte regat, quia ex hoc ipsi Deo maxime conformatur.
                     Secundo, magnum est praemium Regis, si referatur ad ipsum Regem, cui huiusmodi praemium est reddendum: nam
                     omnis actus ex ipsa difficultate operis quandam bonitatem assumit: potentes enim transgredi, si non
                     transgrediantur, laudabiliores fiunt: multi enim non existentes in statu quo possint mala facere, praeseruant
                     se a malo: quod si tamen ad statum dignitatis assumerentur, multas transgressiones efficerent. Propter quod
                     Ethic’ 5 scribitur, quod principatus virum ostendit. Tunc enim apparet qualis homo sit, cum in principatu
                     existens, in quo <pb n="41"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/41.pdf"
                     /> potest bene et male facere, cogitat qualiter se habeat. Si ergo merces regia comparetur ad ipsum Regem,
                     cui reddenda est, quandam magnitudinem habere videtur: Reges enim vacantes communi bono, si non
                     transgrediantur, cum possint transgredi, maioris meriti esse videntur. Dicimus autem (vacantes communi bono)
                     quia si bono communi non vacarent, non oportet eos esse maioris meriti ex hoc quod transgredi possent, quia
                     non considerato communi bono, si quis periculo se exponat, dato quod non transgrediatur, quia indiscrete
                     agit, suum meritum non augmentatur. Tertio, magnum est meritum Principis, considerato actu, per quem tale
                     meritum habet esse. Nam ex hoc actus est vitiosus, inquantum est contra naturam, et contra rationis ordinem.
                     Ex hoc autem est bonus, et virtuosus, inquantum est secundum naturam, et ordinem rationis: quanto ergo actus
                     magis est secundum naturam, et ordinem rationis, tanto est magis bonus, et magis meritorius. Valde autem
                     secundum naturam esse videtur, quod pars exponat se pro toto. Videmus quod quia periclitato capite,
                     periclitatur et totum corpus, brachium quod est pars corporis, statim exponit se totaliter pro capite, ne
                     totum corpus pereat. Reges ergo si bene regant gentem sibi commissam, ex operibus eorum consequenter mercedem
                     magnam: quia pro bono gentis. Et pro bono totali, totaliter se exponunt. Quarto magna est merces Regum
                     ratione virtutis, per qua quis meretur huiusmodi meritum: nam minor virtus requiritur ad regendum seipsum,
                     quam ad regendum familiam, et quam ad regendum ciuitatem: magna ergo debet esse virtus Regis, ad quem spectat
                     regere non solum se, et suam familiam, sed etiam totum regnum. Cum ergo magnae virtuti debeatur magna merces,
                     magnum erit meritum bene regentium regnum suum. Quinto, magnum erit praemium ipsorum Regum, si consideretur
                     materia, circa quam operatur: laudatur enim aliquis, si <pb n="42"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/42.pdf"
                     /> dirigat personam aliquam singularem. Cum ergo bonum gentis sit diuinius, quam bonum aliquod singulare,
                     ipsa materia, circa quam operatur Rex, quae est gens, et multitudo, indicat eius praemium esse magnum. Primae
                     partis primi libri de regimine Principum finis. Ubi tractauit, in quo Reges, et Principes debeant suam
                     felicitatem ponere. <pb n="43"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/43.pdf"
                     /> SECUNDA PARS Primi Libri de regimine Principum: in qua tractatur, quas virtutes debeant habere Reges, et
                     Principes. Quomodo diuiduntur potentiae animae, et in quibus potentiis habent esse </p>
               </div>
            </div>
            <div type="partie" n="2">
               <div type="chapitre" n="1.2.1">
                  <head>virtutes. Cap. I</head>
                  <p> Postquam auxiliante Deo compleuimus primam partem huius primi libri, in quo agitur de regimine sui,
                     ostendentes in quo Reges et Principes suam felicitatem debeant ponere, quia non decet eos suum finem ponere
                     in diuitiis, nec in ciuili potentia, nec in aliquibus talibus, sed omnibus his (ut supra plenius probabatur)
                     debent uti tanquam organis ad felicitatem. Suam autem felicitatem ponere debent in actu prudentiae, prout
                     talis actus est imperatus a charitate: nam tunc Reges habent felicitatem suo statui debitam, et condignam,
                     quando instigante Dei dilectione secundum prudentiam regitiuam, gentem sibi commissam secundum legem, et
                     rationem sancte, et iuste regant. Principaliter ergo Regum felicitas ponenda est in ipso Deo, et ex
                     cognitione et dilectione eius studium suum, et vitam suam ad hoc ordinare debet, ut cognoscentes, et
                     diligentes Deum, tanquam veri ministri eius secundum ordinem rationis dirigant Populum sibi commissum. His
                     ergo itaque peractis, et ostenso in quo Reges ponere <pb n="44"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/44.pdf"
                     /> debeant suum finem secundum ordinem superius praetaxatum, restat ostendere quibus virtutibus Reges pollere
                     debeant. Virtutes autem quaedam sunt quidam ornatus, et quaedam perfectiones animae. Oportet ergo prius
                     ostendere, quot sunt potentiae animae, et in quibus potentiis habent esse virtutes. Consequenter autem
                     manifestabitur, quomodo virtutes sunt distinguendae. Postea vero ostendemus, quot sunt numero huiusmodi
                     virtutes, et quae illarum sunt principales, et secundariae. Deinde autem declarabitur singulariter, quae sit
                     unaquaeque illarum virtutum, et quomodo decet Reges, et Principes tales virtutes habere. Potentiae autem
                     animae sic distingui possunt, quia potentiae animae quaedam sunt naturales, quaedam cognitiuae sensitiuae,
                     quaedam appetitiuae, et quaedam intellectiuae. Naturales potentiae sunt illae, in quibus communicamus cum
                     vegetabilibus, et plantis, ut potentia nutritiua, augmentatiua, generatiua, et talia quae etiam ipsis
                     arboribus competunt. Potentiae vero cognitiuae sensitiuae, sunt visus, gustus, auditus, et talia, in quibus
                     communicamus cum brutis. Appetitiuae vero distinguuntur: nam quidam appetitus est in homine, in quo non
                     communicat cum brutis, ut est appetitus sequens intellectum: quidam vero in quo communicat cum eis, ut
                     appetitus sequens sensum. Appetitus autem sequens sensum potest nominari sensualitas: sequens intellectum
                     nominatur voluntas: secundum quem modum loquendi bruta habent sensualitatem, et appetitum sensitiuum, sed non
                     habent voluntatem, et intellectum. Virtutes ergo, de quibus loqui intendimus, quae sunt quidam habitus
                     laudabiles, vel erit in potentiis naturalibus, vel in ipsis sensibus, vel in appetitu sensitiuo, vel in
                     appetitu intellectiuo, vel in ipso intellectu, vel in omnibus his, vel in aliquibus horum. In potentiis autem
                     naturalibus esse non possunt, quod tripliciter patet. Primo, quia ex naturalibus nec laudamur, nec
                     vituperamur nullus enim dicitur <pb n="45"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/45.pdf"
                     /> bonus homo ex eo quod habeat digestiuam bonam, vel bonam augmentatiuam. Secundo, in talibus non habent
                     esse virtutes: quia virtus est aliquid secundum rationem, ut probari habet 2 Ethic’. Potentiae autem
                     naturales (secundum quod huiusmodi) rationi non obediunt: nam siue quis ratiocinetur, siue velit, non propter
                     hoc (per se loquendo) potentiae naturales variantur in actibus suis, sed semper secundum modum sibi
                     possibilem suas actiones efficiunt. Tertio, in talibus potentiis non sunt habitus, et virtutes, qui habitus
                     sunt ad determinandum potentias, ut bene vel male agant, ut per habitus vitiosos determinatur potentia ad
                     agendum male, per virtuosos ad agendum bene: cum ergo natura sit determinata ad unum, et potentiae naturales
                     sufficienter determinentur ad agendum, ex natura sua secundum eas nec sumus vitiosi, nec virtuosi, ut hic de
                     vitio, et virtute loquimur: quare in eis huiusmodi virtutes esse non possunt. His ergo tribus rationibus, per
                     quas probatum est virtutes non esse in potentiis naturalibus, probari potest eas non esse in cognitione
                     sensitiua, siue in potentiis sensitiuis. Nam sicut non laudamur, nec vituperamur ex potentiis naturalibus:
                     sic non laudamur, nec vituperamur ex sensibus. Nam sicut nullus laudatur tanquam bonus homo, ex eo quod bene
                     digerit, vel bene crescit: sic non laudatur ex eo quod acute videt, vel subtiliter audit, nisi forte hoc
                     esset per accidens, ut si quis ex superflua comestione, vel ex nimia potatione incurrisset ophthalmiam
                     oculorum, ne bene videret, vel debilitatem stomachi, ne bene digereret: increparetur ille, non quia male
                     digerit, vel quia non clare videt, quia clare videre, et bene digerere (per se loquendo) non est in potestate
                     hominis: sed increparetur ex nimio potu, vel ex superfluo cibo, nam erat in potestate sua, ut posset uti
                     potu, et cibo moderate. Secundo in sensibus non est ponenda virtus moralis, quia sicut potentiae naturales
                     non obediunt rationi, quia secundum <pb n="46"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/46.pdf"
                     /> regulam rationis nullus magis, vel minus augetur, vel magis, et minus digerit: sic nec sensus obediunt
                     rationi, non enim est in potestate hominis videre clarius, vel minus clare: quare si virtus moralis est
                     aliquid secundum rationem, huiusmodi virtus in sensibus poni non debet. Tertio in talibus non est moralis
                     virtus, quia sicut potentiae naturales sufficienter determinantur ad actiones suas per suam naturam: sic et
                     sensus. Nam sicut ignis tantum calefacit, quantum potest calefacere, propter quod, quia determinatus est in
                     actione sua, nec laudatur, nec vituperatur, nec est in eo virtus moralis: sic quia potentia digestiua tantum
                     digerit quantum potest digerere, et oculus tantum videt quantum potest videre, in eis virtus moralis esse non
                     potest. Nam per virtutem moralem determinatur potentia ad agendum: haec autem sufficienter determinantur ad
                     actiones proprias per naturam: non ergo indigent virtute morali. Si ergo nec in potentiis naturalibus, nec in
                     sensibus est virtus moralis, cum praeter potentias naturales, et sensus non sit nisi intellectus, et
                     appetitus intellectiuus, et sensitiuus, oportet esse in talibus virtutes morales. Quomodo distinguuntur
                     virtutes: et quomodo esse habent in intellectu et </p>
               </div>
               <div type="chapitre" n="1.2.2">
                  <head>appetitu. Cap. II</head>
                  <p>Ostenso, quod nec in potentiis naturalibus, nec in sensibus habent esse virtutes: restat ostendere, quomodo
                     distinguuntur virtutes, et quomodo in appetitu et intellectu existunt. Distinguendum est igitur de
                     virtutibus, et de huiusmodi potentiis: nam virtutum quaedam sunt intellectuales, quaedam morales, quaedam
                     mediae inter intellectuales et morales. Virtutes intellectuales dicuntur illae quae sunt in intellectu
                     speculatiuo, cuiusmodi sunt <pb n="47"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/47.pdf"
                     /> scientiae speculatiuae, ut naturalis Philosophia, Geometria, Metaphysica, et caetera talia. Virtutes vero
                     simpliciter morales sunt illae, quae sunt in appetitu, siue appetitus ille sit sensitiuus, siue
                     intellectiuus, cuiusmodi sunt Iustitia, Temperantia, Fortitudo, Mansuetudo, et caetera talia, de quibus sumus
                     singulariter tractaturi. Virtutes autem mediae inter intellectuales et morales, sunt virtutes existentes in
                     intellectu practico, ut Prudentia, et aliae virtutes sibi annexae. Prudentia autem, secundum Commentatorem
                     super libris Ethicorum, media est inter virtutes morales, et intellectuales; computari tamen potest cum
                     virtutibus moralibus: nam Prudentia non est nisi in hominibus bonis, sicut nec virtutes morales: praui enim
                     homines et si possunt esse scientes, astuti, et versipelles; prudentes tamen esse non possunt, ut suo loco
                     patebit. Inde est ergo quod dicitur 6 Ethic’ quod impossibile est prudentem esse non existentem bonum.
                     Dimissis ergo virtutibus huiusmodi intellectualibus, ut dimissis scientiis speculatiuis, de prudentia, et de
                     virtutibus moralibus est tractandum. Suscepimus enim (ut pluries diximus) praesens opus, non ut sciamus, sed
                     ut boni fiamus: quae bonitas, sine prudentia et virtutibus moralibus, nobis in esse non potest. Has autem
                     virtutes, in intellectu, et appetitu sic esse contingit. Dictum est enim, virtutem esse aliquid secundum
                     rationem: oportet ergo esse rationalem potentiam, in qua potest esse virtus. Rationale autem duplex est
                     secundum Philosophum, per essentiam, et per participationem. Intellectus autem est rationalis per essentiam.
                     Appetitus vero per participationem. Nam appetitus licet non sit ipse intellectus, vel ipsa ratio
                     essentialiter, dicitur tamen participare rationem, quia est aptus natus rationi obedire. Potentiae autem
                     naturales, et sensus, nec sunt rationales per essentiam, quia non sunt ipsa ratio: nec ratione participant,
                     quia per se, et secundum quod huiusmodi non obediunt rationi. Igitur in sensibus, et in potentiis <pb n="48"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/48.pdf"
                     /> naturalibus (ut supra dicebatur) non habent esse virtutes, sed solum esse habent in intellectu, et
                     appetitu. In nobis autem duplex est appetitus, intellectiuus, et sensitiuus. Nam sicut appetitus naturalis
                     sequitur formam naturaliter adeptam, sic appetitus cognitiuus sequitur formam per cognitionem apprehensam.
                     Sicut enim grauia, ex eo quod habent formam grauis, sequitur ea quaedam naturalis inclinatio, et quidam
                     appetitus naturalis, ut naturaliter desiderent esse deorsum: sic habentia cognitionem prout habent in seipsis
                     formam apprehensam, sequitur quaedam inclinatio, et quidam appetitus secundum formam illam. Propter quod
                     sicut in nobis duplex est cognitio, sensitiua, et intellectiua: sic etiam est in nobis duplex appetitus,
                     videlicet, sensitiuus, qui sequitur formam apprehensam per sensum: et intellectiuus, qui sequitur formam
                     apprehensam per intellectum. Appetitus autem sensitiuus duplex est. Nam cum animalia sint supra inanimata, si
                     natura elementis et rebus inanimatis dedit duplicem potentiam, unam per quam tendunt in propriam quietem, et
                     aliam per quam resistunt, et agunt in prohibentia, et in contraria: multo magis hanc duplicem potentiam
                     natura dedit ipsis animalibus, quae sunt perfectiora illis. Videmus enim quod ignis naturaliter est calidus,
                     et leuis per leuitatem autem tendit in locum proprium, et in quietem sibi conuenientem: per caliditatem vero
                     agit in contraria: ne ergo ignis per quaecunque contraria agentia impediretur, ne per leuitatem in proprio
                     loco quiesceret, dedit ei natura potentiam calefactiuam, ut per eam resisteret, et ageret in contraria
                     corruptiua. Si ergo igni, et rebus inanimatis natura dedit duplicem potentiam, unam per quam adipiscuntur
                     propriam quietem, et aliam per quam agunt in prohibentia et contraria: multo magis hoc dedit animalibus.
                     Tribuit ergo eis duplicem appetitum sensitiuum, unum per quem prosequuntur propriam quietem, et propriam
                     delectationem, ut <pb n="49"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/49.pdf"
                     /> concupiscibilem: et alium per quem resistunt, et aggrediuntur prohibitiua, ut contraria, ut irascibilem.
                     Ita quod concupiscibilis se habet sicut leuitas, vel grauitas, in leuibus, et grauibus. Irascibilis vero se
                     habet quasi caliditas, vel frigiditas in eis. Nam sicut grauia per grauitatem recedunt a loco sursum tanquam
                     a non conueniente, et tendunt in locum deorsum tanquam ad locum conuenientem, et conformem: per frigiditatem
                     vero resistunt contrariis, ne corrumpantur a propria natura, et deserant propria loca, et propriam quietem.
                     Sic animalia per concupiscibilem fugiunt mala tristia, et prosequuntur bona delectabilia. Per irascibilem
                     vero aggrediuntur contraria, quae possent ea ab huiusmodi delectationibus prohibere. Ut Leo per
                     concupiscibilem pergit, ut prosequatur cibum tanquam quid delectabile: per irascibilem vero aggreditur
                     animalia illa volentia ipsum prohibere in cibo adepto. Propter quod bene dictum est, quod concupiscibilis
                     respicit bonum, et malum secundum se: irascibilis vero respicit bonum, et malum inquantum habent rationem
                     difficilis, et ardui. Nam cum bonum secundum se dicat prosequendum, malum vero quid fugiendum:
                     concupiscibilis, quae secundum se tendit in quietem et in bona delectabilia, et fugit mala tristia, pro
                     obiecto habet mala, et bona sensibilia secundum se considerata. Irascibilis vero, secundum quam aggredimur,
                     et resistimus prohibentibus, et nociuis, tendit in bona, et mala sensibilia, non secundum se considerata, sed
                     ut habent rationem ardui, et difficilis: nam arduitas, et difficultas potissime sunt repugnantia, et
                     prohibentia, ne possimus consequi bonum, et vitare malum. Imperfecto ergo egisset natura, si dedisset
                     animalibus concupiscibilem, per quam vitarent mala, et prosequerentur bona, nisi dedisset eis irascibilem,
                     per quam aggrederentur impedientia delectationem illam: ut igitur animalia, secundum modum sibi conuenientem,
                     prout bene possint delectari <pb n="50"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/50.pdf"
                     /> per concupiscibilem, data est eis irascibilis, per quam resistant, et aggrediantur impedientia
                     delectationem illam. Duplex est ergo appetitus sensitiuus, irascibilis, et concupiscibilis. Appetitus autem
                     intellectiuus, qui dicitur voluntas, remanet indiuisus. Nam cum intellectus uniuersaliori modo respiciat suum
                     obiectum quam sensus, appetitus intellectiuus, qui sequitur intellectum uniuersaliori modo, fertur in bonum,
                     quam appetitus secundum sensum: et quia quanto aliquid sub uniuersaliori modo accipitur, tanto unum et idem
                     existens ad plura se extendit, licet appetitus sensitiuus sit alius, et alius, secundum quem prosequimur
                     delectabilia, et secundum quem aggredimur terribilia: appetitus tamen intellectiuus unus, et idem existens
                     fertur in omne bonum intelligibile. Non ergo est alius appetitus intellectiuus, secundum quem prosequimur
                     bona delectabilia per intellectum, et aggredimur bona ardua: sicut est alius appetitus sensitiuus, secundum
                     quem prosequimur bona sensibilia delectabilia, et aggredimur terribilia. Quare si omnis virtus moralis, vel
                     est in intellectu, vel in appetitu: et appetitus alius intellectiuus ut voluntas, alius est sensitiuus: et
                     hoc duplex, irascibilis scilicet, et concupiscibilis: oportet omnem virtutem moralem, vel esse in intellectu,
                     vel in voluntate, vel in irascibili, vel in concupiscibili. Accipiendo ergo virtutem moralem large prout ipsa
                     prudentia dicitur quaedam virtus moralis, dicere possumus quod secundum has quatuor potentias animae in
                     quibus habet esse virtus, sumptae sunt quatuor Virtutes Cardinales; videlicet, Prudentia, Iustitia,
                     Fortitudo, et Temperantia. Nam Prudentia est in intellectu, Iustitia in voluntate, Fortitudo in irascibili,
                     Temperantia in concupiscibili. <pb n="51"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/51.pdf"
                     /> Quot sunt virtutes morales, et quomodo </p>
               </div>
               <div type="chapitre" n="1.2.3">
                  <head>earum numerus est sumendus. Cap. III</head>
                  <p> Philosophus circa finem V Ethicorum praeter Prudentiam, et iustitiam, enumera 10 virtutes morales,
                     videlicet, Fortitudinem, Temperantiam, Honoris amatiuam, Magnanimitatem, Largitatem, Magnificentiam,
                     Mansuetudinem, Veritatem, Affabilitatem, et Eutrapeliam, quam bene vertibilitatem, vel societatem appellare
                     possumus. Igitur computata Iustitia, et Prudentia duodecim sunt virtutes morales; de quibus omnibus quid
                     sunt, et quomodo decet eas Reges habere, et quas partes habent, vel virtutes annexas, singulariter est
                     dicendum. Numerus autem earum sic potest accipi. Nam cum subiectum virtutis sit, vel intellectus, vel
                     voluntas, vel appetitus sensitiuus: omnis virtus moralis, vel est in intellectu, ut Prudentia: vel in
                     voluntate, ut Iustitia, vel in appetitu sensitiuo, ut ille decem virtutes morales, quas enumerauimus, quas
                     tangit Philosophos circa finem 2 Ethicor’. Possunt alio modo sic accipi hae virtutes. Nam virtutes sunt
                     medietates quaedam, et non habent fieri, nisi circa ea quae sunt in potestate nostra, in quibus decet nos
                     ponere medietatem, vel aequalitatem, siue rectitudinem: huiusmodi autem, tria sunt, scilicet, rationes,
                     passiones, et operationes exteriores: per virtutes enim debemus habere rationes rectas, passiones moderatas,
                     et operationes exteriores aequatas, et mensuratas. Secundum ergo, quod habemus rationes rectas sumitur
                     Prudentia, prout vero habemus exteriores operationes mensuratas, et aequatas habet esse Iustitia, sed prout
                     sunt in nobis passiones moderatae accipiuntur illae decem virtutes morales, de quibus in principio huius
                     capituli fecimus mentionem. Iustitia ergo, <pb n="52"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/52.pdf"
                     /> quae est in voluntate, sic differt ab illis decem virtutibus, quae sunt in appetitu sensitiuo: utraeque
                     enim moderant, et aequant operationes exteriores, et passiones existentes in appetitu; aliter tamen, et non
                     aliter. Nam illae decem virtutes per se, et primo moderant, et rectificant passiones; si autem rectificant
                     operationes exteriores, hoc est ex consequenti, inquantum moderatis passionibus, moderate ferimur in
                     operationes exteriores. Iustitia autem econuerso, proprius aequat, et moderat ipsas res, vel ipsas
                     operationes exteriores: facit enim, quod cuilibet tribuatur quod decet, vel quod ei detur quod suum est. Si
                     autem moderat, et rectificat passiones, et motus existentes in appetitu, hoc est ex consequenti, inquantum
                     moderatis, et aequatis rebus, et operibus exterioribus, passiones in nobis rectificantur, et moderantur.
                     Tertio autem, haec eadem diuisio sumi potest. Nam omnis virtus moralis tendit in bonum rationis. Tendere
                     autem in bonum rationis potest esse tripliciter, vel quia huiusmodi bonum perficit, vel quia ipsum efficit,
                     vel quia ipsum custodit, et conseruat. Prudentia autem tendit in bonum rationis, quia ipsam rationem perficit
                     enim Prudentia in ipso intellectu, tanquam perfectio in ipso perfectibili. Iustitia vero tendit in bonum
                     rationis, quia huiusmodi bonum efficit: nam Iustitia in operibus exterioribus, et in ipsis rebus efficit
                     illud bonum, et illam aequalitatem, quam ratio dictat. Aliae autem virtutes morales (ut communiter ponitur)
                     tendunt in bonum rationis; quia illud custodiunt, et conseruant. Nam huiusmodi virtutes, moderantes
                     passiones, agunt, ne per eas homo abducatur, et recedat a bonis rationis, propter quod huiusmodi bona
                     dicuntur custodire, et conseruare. Dicamus ergo, quod virtus moralis, vel rectificat rationem, et est in
                     ratione, et est rationis perfectiua: et sic est prudentia. Vel est in voluntate, et adaequat operationes
                     exteriores, et est boni rationis effectiua; et sic est Iustitia. Vel est in appetitu sensitiuo, <pb n="53"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/53.pdf"
                     /> et moderat passiones, et est boni secundum rationem custoditiua, et conseruatiua: et sic sumuntur illae
                     decem virtutes morales superius numeratae. Quarum numerus et sufficientia sic potest accipi. Dictum est enim
                     virtutes illas esse circa passiones: quas per se habent moderare, et adaequare. Prout ergo ex aliis, et aliis
                     obiectis surgunt aliae, et aliae passiones, accipi poterant aliae, et aliae virtutes, prout in illis
                     passionibus secundum ordinem rationis aliud, et aliud medium reperitur. Ut ergo liceat typo, et
                     superficialiter pertransire, dicamus quod passiones, vel surgunt ex bono, vel ex malo. Si ex malo, vel ex
                     futuro, vel ex praesenti. Si ex futuro sic fiunt in nobis passiones, timor, et audacia: timor cum ab eo
                     refugimus, audacia cum illud aggredimur. Inter has autem duas passiones sumitur una virtus media scilicet
                     Fortitudo: erit ergo fortitudo (quae est medietas timoris, et audaciae) in irascibili habent esse. Si vero
                     huiusmodi passiones oriuntur ex malo praesenti, quod est nobis iam illatum, vel insurgimus ad puniendum, et
                     tunc est ira, quae est propter paruipensionem: vel propter malum illatum appetit paenam in vindictam. Si
                     autem ab hac punitione, vel ab hac vindicta deficimus, sic est mitiditas: medium autem horum est virtus, quae
                     dicitur Mansuetudo. Mansuetudo tamen non proprie nominat virtutem mediam inter mitiditatem, et iram, immo
                     magis nominat ipsam passionem, quae est mitiditas: attamen (ut dicitur 4 Ethicorum) quia non habemus proprium
                     nomen respectu huiusmodi virtutis, nominatur nomine passionis deficientis, et dicitur Mansuetudo. Erit autem
                     Mansuetudo in irascibili, quia in ea sunt mitiditas et ira, contra quas huiusmodi virtus videtur consistere.
                     Duae igitur virtutes existentes in irascibili, sumuntur circa passiones, quae oriuntur ex malo, ut fortitudo
                     est circa passiones ortas ex malo futuro: mansuetudo circa passiones ortas ex malo praesenti. Si autem
                     sumantur virtutes circa passiones, quae oriuntur ex bono, <pb n="54"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/54.pdf"
                     /> tunc distinguendum est de bono; quia quoddam est bonum hominis in se, quoddam vero est bonum eius, ut
                     habet ordinem ad alios. Bonum hominis in se duplex est, quia quoddam est delectabile, ut cibi, et potus, et
                     talia: quoddam vero utile, ut pecunia: quoddam vero honestum, ut honor, honestum enim ab ipso honore sumit
                     originem, est enim honestum quasi honoris status. Circa passiones ortas ex bono delectabili, non sumitur,
                     nisi una virtus, ut Temperantia, quae est in concupiscibili. Circa passiones vero ortas ex utili sumuntur
                     duae virtutes. Nam huiusmodi bonum, vel est mediocre, et commune, et sic sumitur Liberalitas, quae est circa
                     mediocres sumptus. Vel est illud bonum arduum, et sic est Magnificentia, quae est circa magnos sumptus: idem
                     est enim magnificentia quod magnificens: erit igitur liberalitas in concupiscibili, magnificentia vero
                     ratione arduitatis erit in irascibili. Si vero illud bonum sit honestum, siue honor: tunc honor ille vel est
                     mediocris, et tunc est quaedam virtus, quae communi nomine dici potest Honoris amatiua, siue honoris amor. Si
                     autem honor ille sit magnus, sic dicitur Magnanimitas, quae est circa honores. Erit autem honoris amatiua in
                     concupiscibili, Magnanimitas vero in irascibili. Ex quo patet, quod quia bona delectabilia non sic possunt
                     habere rationem ardui sicut utilia, et honesta, licet tam ex bonis utilibus quam ex honestis sumantur duae
                     virtutes, quarum una est in concupiscibili, alia in irascibili: ex bonis tamen delectabilibus non sumitur,
                     nisi una virtus, quae est in concupiscibili, ut Temperantia. Si vero huiusmodi virtutes sumantur circa
                     passiones, quae oriuntur ex bonis, ut communicamus cum aliis, sic (ut dicitur secundo Ethicorum) sumuntur
                     tres virtutes. Nam cum aliis communicamus in verbis, et operibus: opera autem, et verba, ut communicamus cum
                     aliis deseruiunt nobis ad veritatem, vitam, et ludum. Erit ergo triplex virtus; videlicet, Veritas,
                     Affabilitas, et Eutrapelia, quae <pb n="55"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/55.pdf"
                     /> potest dici bona versio. Est autem Veritas (ut hic de ea loquimur, et ut est virtus non speculatiua)
                     quando aliquis non est hypocrita nec iactator, sed est apertus, et verbis et factis ostendit se talem, qualis
                     est. Affabilitas vero est, quando quis bene se habet circa conuersationem vitae, ut quando non est adulator,
                     non est discolus, sed est affabilis, et curialis. Eutrapelia vero siue bona versio, est, quando aliquis sic
                     se habet in ludis, ut non sit histrio, quod de omnibus velit ludere: nec sit agrestis, quod de nullo velit
                     ludere: sed sit Eutrapelus et bene se vertens, ut se habeat circa ludos prout expedit. Omnes autem hae tres
                     virtutes, quia non sunt circa aliquid arduum, sunt in concupiscibili. Patet ergo quod cum quatuor potentiae
                     animae sint susceptibiles virtutum de quibus loquimur, duodecim sunt huiusmodi virtutes, quia una est in
                     intellectu, et una in voluntate; quatuor in irascibili, et sex in concupiscibili. In intellectu est
                     prudentia. In voluntate iustitia. In irascibili est Fortitudo, Mansuetudo, Magnanimitas, et Magnificentia,
                     quae sic accipiuntur: quia Fortitudo, et Mansuetudo sunt circa passiones ortas ex malis, ut Fortitudo est
                     circa passiones ortas ex malis futuris, Mansuetudo circa passiones ortas ex malis praesentibus. Magnificentia
                     vero, et Magnanimitas sunt circa bona ardua, aliter et aliter: quia Magnificentia est circa magna bona
                     utilia, ut circa magnos sumptus: Magnanimitas vero circa magna bona honesta, ut circa magnos honores. In
                     concupiscibili autem sunt sex virtutes, videlicet, Temperantia, Liberalitas, Honoris amatiua, Veritas,
                     Affabilitas, et Eutrapelia: quae sic accipiuntur, quia tres harum, ut Temperantia, Liberalitas, et Honoris
                     amatiua, sumuntur secundum bonum hominis in se: aliae vero tres, secundum bona hominis in ordine ad alium;
                     secundum ergo utraque bona, sunt tres virtutes. Nam bona hominis in se tria sunt: nam quaedam sunt
                     delectabilis, circa quae est Temperantia; quaedam utilia, circa quae est <pb n="56"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/56.pdf"
                     /> Liberalitas: quaedam honesta, circa quae est honoris amatiua. Sic etiam bona in ordine ad alium
                     tripliciter possunt considerari: vel ut deseruiunt nobis ad manifestationem, et sic est veritas: vel ad
                     vitam, et sic est affabilitas: vel ad ludum, et sic est Eutrapelia. Ostensum est ergo, quot sunt huiusmodi
                     virtutes: et quomodo distinguuntur. Quod bonarum dispositionum, quaedam sunt virtutes, quaedam supra
                     virtutes, quaedam sunt ancillantes virtutibus, et </p>
               </div>
               <div type="chapitre" n="1.2.4">
                  <head>quaedam praeparationes ad virtutem. Cap. IIII</head>
                  <p> Distinximus in praecedenti capitulo, quod duodecim sunt Virtutes: quarum una est in intellectu, ut
                     Prudentia: una in uoluntate, ut iustitia: quatuor in irascibili, ut Fortitudo, Mansuetudo, Magnificentia, et
                     Magnanimitas, et sex in concupiscibili, ut Temperantia, Liberalitas, Honoris amatiua, Veritas, Affabilitas,
                     et Eutrapelia, quas etiam in praecedenti capitulo enumerauimus. Ne ergo aliquis crederet non esse aliquas
                     alias bonas dispositiones praeter uirtutes enumeratas: decreuimus ostendere, quod bonarum dispositionum
                     (loquendo de bonis dispositionibus, de quibus locuti sunt Philosophi, quia de aliis ad praesens non
                     intendimus tractatum constituere) quaedam sunt uirtutes, quaedam ancillantes uirtuti, quaedam praeparationes
                     ad uirtutem, quaedam supra uirtutem. Large enim accipiendo uirtutem, omnes huiusmodi bonae dispositiones,
                     uirtutes appellari possunt. Nihilominus tamen quaedam bonae dispositiones ancillantur uirtuti, ut bene
                     consiliari, et bene iudicare de consiliatis, ancillantur Prudentiae: qui ergo bene dispositus est ad hoc,
                     aptus est ut sit prudens. Quaedam uero bonae dispositiones non sunt <pb n="57"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/57.pdf"
                     /> completa virtus, sed sunt dispositiones ad virtutem, ut Perseuerantia, et continentia: quae (ut de eis
                     Philosophus loquitur) non sunt completa virtus, sed dispositio ad virtutem. Nam ille perseuerare dicitur, qui
                     non cadit, etiamsi non tentetur: hoc autem etiam et non virtuosi aliquando habent, qui non passionati, non
                     ruunt. Continens autem dicitur, qui passionatur et habet passiones fortes, tamen continet se, et non cedit
                     passioni, sed rationi, non ergo continens est plene virtuosus, quia propter passiones fortes licet bene agat,
                     non tamen est ei delectabile bene agere. Continentia ergo, et Perseuerantia sic accepta, quamuis sint quaedam
                     bona dispositio, non tamen est virtus, sed dispositio ad virtutem. Sunt etiam quaedam bonae dispositiones,
                     quae sunt supra virtutem, cuiusmodi est virtus diuina, siue virtus heroica et superiusta, de qua determinatur
                     7 Eth’. Nam sicut aliqui homines sunt sicut bestiae, et sunt mali ultra modum hominum: sic aliqui sunt quasi
                     diuini, et sunt boni supra modum propter quod tales, superuirtuosi dici possunt. Huiusmodi autem uirtutem
                     diuinam, quae est quodammodo super virtus, maxime habere debent Reges et Principes, qui (ut dictum est)
                     semidii esse debent. Quarto quaedam bonae dispositiones sunt ipsae uirtutes, cuiusmodi sunt Prudentia,
                     iustitia, et alia, de quibus in praecedenti capitulo fecimus mentionem. De omnibus ergo his quatuor suo loco
                     dicemus. Determinabimus ergo de uirtutibus, ostendentes, quomodo Reges et Principes debent habere uirtutes.
                     Determinabimus etiam de adminiculantibus uirtuti, et de dispositionibus ad uirtutem, et de his quae sunt
                     supra uirtutem, ostendentes, quomodo Reges et Principes oportet talibus esse ornatos. Sed primo de ipsis
                     uirtutibus est dicendum. <pb n="58"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/58.pdf"
                     /></p>
               </div>
               <div type="chapitre" n="1.2.5">
                  <head>Quod virtutum quaedam sunt principales, quaedam Cardinales, quaedam vero annexae. Cap. V</head>
                  <p> Enumerauimus supra duodecim virtutes: sed non omnes illae duodecim sunt aequalis perfectionis, nec sunt
                     aeque principales. Consueuit enim apud Sanctos, et etiam apud Philosophos distingui inter virtutes: quia
                     quaedam sunt Cardinales et principales, quaedam vero annexae. Cardinales autem sunt quatuor, videlicet,
                     Prudentia, Iustitia, Fortitudo, et Temperantia. Annexae autem et non principales sunt aliae octo, de quibus
                     supra fecimus mentionem. Has autem quatuor virtutes esse Cardinales et principales, triplici via inuestigare
                     possumus. Prima via sumitur ex parte materiae, circa quam versantur. Secunda ex parte subiecti, in quo
                     existunt. Tertia ex parte conditionum, quae ad virtutes requiruntur. Prima via sic patet: nam omnis virtus,
                     vel est circa rationes, vel circa passiones, vel circa operationes. Cum enim contingat ratiocinari recte et
                     non recte, oportet dare virtutem aliquam, quae sit recta ratio, per quam de ipsis agibilibus rectas rationes
                     faciamus. Rursus cum contingat operari recte et non recte, sic ut est dare virtutem, per quam dirigimur in
                     ratiocinando de agibilibus: sic est dare virtutem, per quam dirigimur in operanda ipsa agibilia. Amplius quia
                     contingit nos passionari recte et non recte, oportet dare virtutes aliquas, per quas modificentur in ipsis
                     passionibus. Cum ergo passiones quaedam impellant nos ad malum, ut passiones concupiscibiles, quia proni
                     sumus ad agendum illa: quaedam vero retrahunt nos a bono, ut passiones irascibiles: circa passiones oportet
                     dare virtutem aliquam, ne passiones nos impellant ad id quod ratio vetat: et oportet dare virtutem aliam, ne
                     passiones retrahant <pb n="59"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/59.pdf"
                     /> nos ab eo, quod ratio dictat. Omnis ergo virtus, vel rectificat rationes, vel aequat operationes, vel
                     modificat passiones, ne nos impellant ad id quod ratio vetat: vel modificat eas, ne nos retrahant ab eo quod
                     ratio dictat. Et quia Prudentia principaliter rectificat rationes, Iustitia principaliter aequat operationes,
                     Temperantia principaliter modificat passiones ne nos impellant ad id quod ratio vetat, Fortitudo
                     principaliter modificat eas ne nos retrahant ab eo quod ratio dictat: ideo ratione materiae circa quam
                     versantur huiusmodi virtutes, dicuntur hae quatuor cardinales et principales; quia sunt circa materiam illam,
                     circa quam principaliter versatur humana vita. Secunda via ad inuestigandum has esse virtutes cardinales et
                     principales, sumi potest ex parte subiecti, in quo existunt. Dictum est enim supra, virtutes, de quibus
                     loquimur, esse in quatuor potentiis animae, videlicet, in intellectu, in voluntate, in irascibili, in
                     concupiscibili: cum ergo in intellectu practico principalior virtus sit prudentia, in voluntate (loquendo de
                     virtutibus acquisitis) principalior sit Iustitia, in irascibili vero principalior sit Fortitudo, et in
                     concupiscibili Temperantia: ideo haec quatuor virtutes, scilicet Prudentia, Iustitia, Fortitudo, et
                     Temperantia, principales et cardinales esse dicuntur. Tertia via sumitur ex parte conditionum, quae ad
                     quamlibet uirtutem requiruntur. Nam omnis actus, si virtuosus esse debet, oportet quod fiat prudenter, iuste,
                     fortiter, et temperate: ideo hae quatuor uirtutes, principales et cardinales esse dicuntur. In aliis ergo
                     uirtutibus potest esse aliqua principalitas, sicut magnanimitas quandam principalitatem habet super uirtutes
                     alias, quia secundum Philosophum 4 Ethicorum, Magnanimitas uidetur esse ornatus quidam omnium aliarum
                     uirtutum. Sic etiam et Magnificentia quandam principalitatem habet propter magnitudinem sumptuum, circa quem
                     uersatur. Habent ergo aliae uirtutes quandam principalitatem, sed hae quatuor <pb n="60"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/60.pdf"
                     /> simpliciter principales, et cardinales esse dicuntur: quod quomodo sit, in prosequendo de eis singulariter
                     plenius ostendetur. Si ergo hae quatuor sunt principales, et cardinales respectu aliarum, primo de his
                     quatuor est dicendum. Rursus quia prudentia est principalior omnibus aliis, cum sit directiua omnium aliarum,
                     et iustitia sit principalior quod fortitudo et temperantia, cum iustitia sit circa commutationes rerum, et
                     circa distributiones bonorum, et erga quae principaliter versatur vita nostra: et quia fortitudo est
                     principalior quam temperantia, cum fortitudo magis ordinetur ad bonum gentis, et ad bonum commune quam ipsa
                     temperantia: ideo hic ordo est tenendus. Primo dicemus quid est prudentia, et quod decet Reges, et Principes
                     esse prudentes. Secundo determinabimus de ipsa Iustitia, ostendentes quod decet Reges, et Principes esse
                     iustos. Deinde determinabimus de Fortitudine, et Temperantia, declarantes quod contingit Reges et Principes
                     esse fortes et temperatos. Consequenter vero tractabimus de Magnitudine, et Magnificentia, et aliis
                     uirtutibus, manifestantes, quomodo decet Reges et Principes talibus uirtutibus esse perfectos. </p>
               </div>
               <div type="chapitre" n="1.2.6">
                  <head>Quomodo diuersimode notificari potest, quid est prudentia. Cap. VI</head>
                  <p> Prudentia autem, de qua primo tractare intendimus, ad diuersa comparari habet, et prout ad diuersa
                     comparatur, aliam et aliam notificationem suscipit. Quantum enim ad praesens spectat, prudentiam ad quinque
                     comparari possumus; videlicet, ad virtutes morales, quarum est directiua: ad virtutes intellectuales,
                     respectu quarum est praeceptiua: ad materiam, circa quam versatur: ad scientiam, et ad artem, a quibus
                     distinguitur. Est enim prudentia virtutum moralium directiua: nam virtutes <pb n="61"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/61.pdf"
                     /> morales de se inclinant in finem sibi conuenientem, ut Temperantia inclinat in sobrietatem, et in
                     detestationem venereorum: sed non sufficit inclinari in finem debitum temperantiae, vel in finem aliarum
                     virtutum moralium, nisi sciamus, quomodo possumus consequi talem finem, quod fit per prudentiam. Per virtutes
                     ergo morales praestituimus nobis debitos fines: sed per prudentiam (cum habemus) dirigimur in fines illos.
                     Accipiat autem prudentia fines illos a virtutibus moralibus: et per ea quae sunt ad finem, recte dirigit in
                     fines illos. Quare prudentia, ut comparatur ad virtutes morales, sic diffiniri potest, quod est perfectio
                     intellectus, siue quod est bona qualitas mentis, directiua in finem virtutum moralium. Secundo potest
                     comparari Prudentia ad virtutes intellectuales, respectu quorum est praeceptiua: prout enim ad praesens
                     spectat, si circa agibilia bene negociari volumus, tria habere debemus. Primo debemus diuersas vias inuenire.
                     Secundo de inuentis debemus iudicare. Tertio debemus praecipere ut fiant opera secundum inuenta et iudicata:
                     ut si vellemus secundum opera bellica castrum aliquod capere. Primo inueniendae essent viae, et cogitandi
                     essent modi, per quos castrum istud capi posset. Secundo iudicandum esset de viis inuentis, utrum bonae
                     essent ad propositum prosequendum. Tertio praecipiendum esset ut fierent opera secundum inuenta et iudicata.
                     In intellectu ergo nostro debent esse tres virtutes. Una per quam bene inueniamus et bene confiliemur, quam
                     Philosophus Ethic’ 6 appellat eubuliam, idest bene consiliatiua. Alia vero per quam bene iudicamus de
                     inuentis, quam Philosophus appellat synesin, idest bene iudicatiuam. Tertia, per quam praecipiamus ut fiant
                     opera secundum inuenta et iudicata, et hanc dicimus esse prudentiam. Prudentia ergo respectu virtutis
                     inuentiuae et iudicatiuae dicitur esse praeceptiua: quia quod illae inueniunt et iudicant, ista praecipit ut
                     fiat. Prudentia ergo immediatus dirigit <pb n="62"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/62.pdf"
                     /> in opera fienda, eo quod praecipiat illa fieri, quam faciat virtus inuentiua et iudicatiua. Cum ergo in
                     moralibus actus et opera dicantur esse potiora, Prudentia, quae immediatius se habet ad ea, est potior
                     virtute inuentiua et iudicatiua. Prudentia ergo respectu virtutis inuentiuae et iudicatiuae, quae sunt
                     virtutes intellectuales, sic diffiniri potest, quod est praeceptiua inuentorum et iudicatorum. Unde Ethic’ 6
                     dicitur, quod sicut eubuliae est inuenire, et synesis est iudicare: sic prudentiae est praecipere. Tertio,
                     Prudentia comparari potest ad materiam, circa quam versatur. Cum enim Prudentia sit circa agibilia, et
                     agibilia sint singularia, oportet prudentiam esse circa particularia, applicando uniuersales regulas ad
                     singularia negocia, ut Ethic’ 6 declarari habet. Comparatiua ergo prudentia ad materiam circa quam versatur,
                     sic describi potest, quod prudentia est virtus secundum uniuersales maximas particularia facta concernens.
                     Huiusmodi autem uniuersales regulae sunt bonae leges, debitae consuetudines, et alia per quae regulari
                     possumus in agendis. Quarto comparari habet prudentia ad ipsam scientiam, a qua distinguitur: nam scientia
                     proprie, est de rebus necessariis, iuxta Boetium primo Arithmeticae, Scientia est eorum quae immutabilem
                     substantiam sortiuntur: Prudentia autem est actuum humanorum, et rerum contingentium, quae sunt in potestate
                     nostra. Quinto comparari potest prudentia ad artem, a qua etiam distingui habet. Nam ars est respectu
                     factibilium, et non praesupponit rectitudinem voluntatis: Prudentia vero est respectu agibilium, et
                     praesupponit rectitudinem appetitus: propter quod scribitur Ethic’ 6 quod artifex voluntarie peccans, est
                     melior, quam peccans inuoluntarie: prudens vero voluntarie peccans, est peior. In operibus ergo
                     deseruientibus arti, melius est peccare voluntarie, quam inuoluntarie: sed in operibus deseruientibus ad
                     vitam, circa quae versatur prudentia, peius est peccare voluntarie, <pb n="63"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/63.pdf"
                     /> quam inuoluntarie. Prudentia ergo, quia nullus potest esse prudens nisi sit bonus et habeat voluntatem
                     rectam, non est ars, sed virtus. Prout ergo prudentia comparatur ad artem a qua distinguitur, sic diffiniri
                     potest, quam est recta ratio agibilium, praesupponens rectitudinem voluntatis. Ex omnibus ergo his, de ipsa
                     prudentia unam communem descriptionem formare possumus, dicendo, quod Prudentia est virtus intellectualis,
                     directiua virtutum moralium, praeceptiua secundum inuenta, et iudicata secundum uniuersales maximas,
                     particularia contingentia agibilia concernens, praesupponens rectitudinem voluntatis. </p>
               </div>
               <div type="chapitre" n="1.2.7">
                  <head>Quod decet Reges et Principes esse prudentes. Cap. VII</head>
                  <p> Viso quid est prudentia, et ostenso quod per prudentiam recte dirigimur in bonum finem, in quem inclinant
                     virtutes morales: restat ostendere, quod decet Reges, et Principes esse prudentes. Sunt autem (quantum ad
                     praesens spectat) tria quae maxime Rex attendere debet. Primo enim spectat ad ipsum summe intendere, ut sit
                     Rex secundum rei veritatem, et non nomine tantum. Secundo studere debet, ne suus principatus in tyrannidem
                     conuertatur. Tertio studere debet, ut naturaliter dominetur. Triplici ergo via inuestigare possumus, quod
                     decet Regem esse prudentem. Primo, quia sine prudentia non est Rex secundum rei veritatem, sed nomine tantum.
                     Secundo, quia sine ea de facili vertitur in tyrannum. Tertio, quia sine ipsa non potest naturaliter dominari.
                     Prima via sic patet. Nam Rex est nomen officii, et dignitatis. Est enim Regis officium, ut suam gentem regat,
                     et dirigat in debitum finem. Quod ipsum nomen Regis ostendit, nomen enim regum a regendo sumptum est: regere
                        <pb n="64"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/64.pdf"
                     /> autem alios, et dirigere ipsos in finem debitum, sit per prudentiam. Unde dicitur Ethic’ 6 quod illos
                     extimamus esse prudentes, qui sibi et aliis possunt bona speculari et prouidere. Prudentia ergo est quidam
                     oculus, quo bonus et debitus finis conspicitur. Qui ergo hoc oculo caret, non sufficienter videre potest
                     ipsum bonum, nec ipsum debitum finem, in quem est populus dirigendus. Sicut ergo sagittator non posset
                     sufficienter sagittare, siue sagittam in signum dirigere, nisi ipsum signum videret: sic nec Rex potest
                     populum dirigere siue regere, et ipsum in debitum finem dirigere, nisi ipsum finem per prudentiam speculetur.
                     Si ergo sine prudentia nullus potest sufficienter gentem regere, et ipsam dirigere in finem bonum et debitum,
                     sine ea nullus erit Rex secundum rei veritatem, et ut decet licet forte sit rex appellatione et nomine.
                     Videtur enim quod vir sine prudentia positus in dignitate regia, sit denarius aeneus, vel plumbeus positus in
                     computo mercatorum, Mercatores enim cum ratiocinando computant, aliquando unum denarium aeneum vel plumbeum
                     ponunt loco mille librarum: quod ergo non valet unum ouum, repraesentat valorem magni precij. Denarius ergo
                     ille magis est signum valoris, quam valeat. Sic si vir prudentia careat, et regia dignitate fungatur, cum
                     ipse parui valoris sic, est loco magni precii: magis ergo est signum regis, quam sit Rex. Ut igitur sit Rex
                     non solum nomine sed re, decet ipsum habere prudentiam. Secundo hoc decet eum, ne de facili in tyrannum
                     conuertatur. Dictum enim est, quod per prudentiam dirigimur in bonum finem, in quem inclinant virtutes
                     morales. Est enim prudentis, prouidere bona sibi et aliis, et dirigere se et alios in optimum finem. Si ergo
                     aliquis prudentia careat, per quam dirigimur in optima bona secundum veritatem, de facili efficietur
                     tyrannus: quia diuitias et bona exteriora, quae sunt bona optima secundum apparentiam, credet esse optima
                     simpliciter. Immo <pb n="65"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/65.pdf"
                     /> quia imprudentes non cognoscunt nisi sensibilia bona, cuiusmodi sunt diuitiae et bona exteriora; prudentia
                     carens, quia non cognoscet, non reputabit nisi sensibilia bona, et dimissis uirtutibus totum studium suum
                     ponet, ut affluat diuitiis, et sensibilibus bonis. Efficietur ergo depraedator populi, dominabitur tyrannice,
                     non curabit qualitercunque possit pecuniam extorquere. Tertio decet Reges, et Principes habere prudentiam,
                     quia sine ea non possunt naturaliter dominari. Nam (ut declarari habet 1 Polit’) ex hoc est aliquis
                     naturaliter seruus, quia deficit intellectu, et nescit seipsum regere. Ex hoc autem naturaliter est Dominus,
                     quia viget intellectu et prudentia, et nouit se et alios in debitum finem dirigere. Hanc enim veritatem non
                     solum approbant physica dicta, sed etiam confirmant singula regimina naturalia. Videmus enim naturaliter
                     homines dominari bestiis, Viros foeminis, Senes pueris. Homines naturaliter dominantur bestiis, quia hominum
                     genus viget prudentia: bestiae enim prudentia et arte parum participant. Sic etiam viri dominantur foeminis,
                     quia (ut declarari habet 1 Politic’) foemina habet consilium inualidum. Communiter enim foeminae deficiunt a
                     virorum prudentia: quod si reperiantur mulieres aliquae prudentiores viris, hoc est ut raro, et in
                     paucioribus ut plurimum. Ergo foemina viro naturaliter debet esse subiecta, eo quod naturaliter deficiat a
                     viri prudentia. Hoc etiam modo iuuenes naturaliter decet antiquioribus esse subiectos, quia inexperti
                     agibilium non sic abundant prudentia, sicut alii. Ubicunque igitur hoc naturaliter seruit, et illud
                     natureliter dominatur, semper principans pollet prudentia, a qua deficit qui naturaliter seruus existit. Ut
                     igitur Rex naturaliter dominetur oportet quod polleat prudentia, et intellectu. <pb n="66"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/66.pdf"
                     /> Quot, et quae oporteat habere Regem, si </p>
               </div>
               <div type="chapitre" n="1.2.8">
                  <head>debeat esse prudens. Cap. VIII</head>
                  <p> Quoniam nunquam perfecte habetur aliquod totum, nisi habeantur partes eius: si debeat aliquis esse perfecte
                     prudens, oportet ipsum habere omnia quae concurrunt ad prudentiam, et omnes partes eius. Consueuerunt autem
                     assignari octo partes prudentiae, videlicet, memoria, prouidentia, intellectus, ratio, solertia, docilitas,
                     experientia, et cautio. Quare si Rex, aut Princeps debeat esse prudens, oportet ipsum esse memorem, prouidum,
                     intelligentem, rationabilem, solertem, docilem, expertum, et cautum. Haec autem octo, quae dicuntur esse
                     partes prudentiae, sic accipi possunt. Nam (ut patet ex habitis) ex hoc aliquis dicitur esse prudens, quia
                     est sufficiens dirigere se, et alios in aliqua bona, siue in aliquos bonos fines. Quatuor ergo est ibi
                     considerare, videlicet, bona, ad quae dirigit: modum, per quem dirigit: personam dirigentem, et gentem, quam
                     dirigit. Ratione bonorum ad quae dirigit, oportet Regem esse memorem, et prouidum: propter modum secundum
                     quem dirigit, oportet ipsum esse intelligentem, et rationabilem: ratione propriae personae quae alios est
                     dirigens, oportet quod sit solers, et docilis: ratione vero gentis quam dirigit, congruit quod sit expertus
                     et cautus. Si enim Rex debet gentem aliquam ad bonum dirigere, oportet quod habeat memoriam praeteritorum, et
                     prouidentiam futurorum. Debet enim habere praeteritorum memoriam, non quod possit praeterita immutare, quia
                     nulli agenti hoc est possibile, sed decet Regem habere praeteritorum memoriam, ut possit ex praeteritis
                     cognoscere, quid euenire debeat in futurum. Nam (ut scribitur secundo Rhetoricorum) in contingentibus
                     agibilibus, ut plurimum futura sunt praeteritis similia. Secundo decet ipsum habere prouidentiam futurorum:
                        <pb n="67"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/67.pdf"
                     /> quia homines prouidentes futura bona, excogitant vias, per quas faciliter illa adipisci valeant. Ergo
                     ratione bonorum, ad quae Rex gentem suam dirigere debet, expedit ut habeat prouidentiam futurorum, ut
                     facilius illa futura bona adipisci valeat, et ut habeat memoriam praeteritorum, ut ex actis praeteritis sciat
                     quid agere debeat in futurum. Ratione vero modi per quem dirigit, oportet quod habeat intellectum et
                     rationem, siue oportet quod sit intelligens et rationale. Modus enim, quo Rex suum populum dirigit, oportet
                     quod sit humanus, quia Rex ipse homo est. Homo enim intelligit ratiocinando et discurrendo. Accipit enim
                     aliqua principia et aliquas praemissas, ex quibus elicit intentas conclusiones et hoc tam in speculabilibus,
                     quam in agibilibus. Nam sicut fiunt rationes, ut demonstretur, quid sit verum cognoscendum: sic fiunt
                     rationes, ut persuadeatur quid sit bonum prosequendum. Ratione igitur huiusmodi cognoscendi, qui est inditus
                     hominibus, volens alios dirigere, oportet quod sit intelligens, cognoscendo principia, et praemissa, et
                     rationalis, ratiocinando, et eliciendo ex illis praemissis cunclusiones intentas. Vel oportet quod sit
                     intelligens, sciendo leges, et consuetudines bonas, et alia quae possunt esse Principia, et regulae
                     agendorum. Oportet autem quod sit rationalis, speculando ex illis regulis quid agere congruit. Sicut ergo
                     ratione bonorum ad quae dirigit, oportet Regem esse memorem, et prouidum: sic ratione modi per quem dirigit,
                     oportet ipsum esse intelligentem, et rationalem. Sed ratione propriae personae quae est alios dirigens,
                     oportet quod sit solers, et docilis. Nam qui in tanto culmine est positus, ut tantam gentem regere habeat,
                     oportet quod sit industris, et solers, ut sciat ex se inuenire bona gentis sibi commissae. Verum quia nullus
                     homo sufficit ad excogitandum omnia quae possunt esse utilia toti regno, cum hoc quod Regem expedit esse
                     solertem ex se, quae bona sunt regno utilia excogitando, <pb n="68"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/68.pdf"
                     /> oportet ipsum esse docilem, aliorum consiliis acquiescendo. Possumus enim dicere de Rege, quod dicitur de
                     Magnanimo 4 Ethicorum, quod non decet ipsum fugere commouentem. Non enim decet Regem in omnibus sequi caput
                     suum, nec inniti semper solertiae propriae: sed oportet ipsum esse docilem, ut sit habilis ad capescendam
                     doctrinam aliorum, acquiescendo doctrinis, et consiliis baronum, seniorum, sapientum, et diligentium regnum.
                     Patet ergo quod ratione propriae personae quae est alios dirigens, oportet Regem esse solertem, et docilem.
                     Sed ratione gentis quam dirigit, oportet ipsum esse expertum, et cautum. Experientia enim est rerum
                     particularium. Prout igitur sunt alia, et alia particularia, et prout aliquis negociatur circa aliam, et
                     aliam gentem, sunt alia, et alia exquirenda. Oportet igitur Principem respectu gentis cui praeest, esse
                     expertum, cognoscendo particulares conditiones gentis sibi commissae, ut possit eam melius in debitum finem
                     dirigere. Ultimo oportet ipsum esse cautum. Nam sicut in speculabilibus falsa aliquando admiscentur veris,
                     propter quod creduntur vera, quae non sunt vera, sed apparent vera: sic in agibilibus mala multotiens
                     admiscentur bonis, propter quod creduntur bona, sed non sunt bona, sed apparent bona. Oportet igitur Regem
                     esse cautum, respuendo apparenter bona, et eligendo bona simpliciter, ad quae debet dirigere gentem sibi
                     commissam. <pb n="69"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/69.pdf"
                     /> Quomodo Reges, et Principes possunt </p>
               </div>
               <div type="chapitre" n="1.2.9">
                  <head>seipsos prudentes facere. Cap. IX</head>
                  <p> Anima in sedendo, et quiescendo sit prudens, ut vult Philosophus 7 Physicorum. Reges ergo et Principes, si
                     desiderant esse prudentes, non debent vanitatibus intendere: sed maiorem partem vitae suae debent expendere
                     in cogitando quae possunt esse regno proficua. Quod non sic intelligendum est, ut nullas recreationes
                     corporales habere debeant, sed debent eis adeo moderate uti, ut non impediantur in regimine regni sui.
                     Seipsos ergo poterunt prudentes facere, ut naturaliter regnum regant: excogitando primo tempora retroacta,
                     sub quibus temporibus regnum melius regebatur, propter quod habeant memoriam praeteritorum, ex quibus scire
                     poterunt, quid agendum sit in futurum. Nam semper debet suum regimen conformare regimini retroacto, sub quo
                     regnum tutius, et melius regebatur. Nam sicut in speculando, et cogitando quae antiqui Philosophi
                     conscripserunt, sumus sapientiores in speculabilibus: sic Reges et Principes cogitando acta suorum
                     praedecessorum, fiunt magis prudentes in agibilibus. Secundo debent diligenter intueri futura bona, quae
                     possunt esse proficua regno: et mala, quae possunt esse nociua. Nam ex hoc habebunt prouidentiam futurorum,
                     ut possint mala expeditius vitare, et bona facilius adipisci. Tertio debent saepe recogitare bonas
                     consuetudines, et bonas leges: nam talia sunt maxime principia agibilium, sicut intellectus principiorum est.
                     Tanto ergo Rex magis intelligens est circa agibilia, quanto plures bonas leges, et bonas consuetudines in
                     mente habet: ex quibus scire potest, quid in quolibet negotio sit agendum. <pb n="70"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/70.pdf"
                     /> Quarto saepe saepius excogitare debet, quomodo per huiusmodi bonas leges, et consuetudines debite regnum
                     regat, eliciendo ex eis debitas conclusiones agibilium. Non enim sufficit esse intelligentem, habendo
                     cognitionem legum, et consuetudinem, quae sunt principia agibilium: nisi quis sit rationalis, ex illis
                     legibus, et consuetudinibus debitas conclusiones agibilium eliciendo. Quod quomodo fieri debeat, in tertio
                     Libro, ubi agetur de regimine regni, plenius ostendemus. Reges igitur, dando operam illis octo, quae ad
                     prudentiam requiruntur, de quibus in praecedenti capitulo fecimus mentionem, poterunt seipsos prudentes
                     facere. Verum quia malitia est corruptiua principii. Sicut enim quis habens corruptum gustum, male iudicat de
                     saporibus, credit enim aliquid esse dulce quod est amarum, et e conuerso: sic habens infectam, et deprauatam
                     voluntatem, excoecatur in intellectu, ut male iudicet de agibilibus: iudicat enim esse agendum quod est
                     fugiendum, et e conuerso. Bene igitur dictum est, quod scribitur Ethicorum 6 quod impossibile est prudentem
                     esse, non existentem bonum. Deprauat enim malitia iudicium, ut aliquis imprudenter agat propter malitiam
                     deprauantem voluntatem. Quare si Reges, et Principes volunt esse prudentes, cum hoc quod debent esse memores,
                     prouidi, solertes, et dociles, et alia, quae superius diximus, oportet ipsos esse bonos, et non habere
                     voluntatem deprauatam: ne propter malitiam appetitus, imprudenter agant, et iudicent esse agenda, quae sunt
                     fugienda. <pb n="71"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/71.pdf"
                     /></p>
               </div>
               <div type="chapitre" n="1.2.10">
                  <head>Quot sunt modi iustitiae, et circa quae iustitia habet esse, et quomodo ab aliis virtutibus est distincta.
                     Cap. X</head>
                  <p> Philosophus in 5 Ethicorum distinguit duplicem Iustitiam, legalem, et aequalem. Legalis enim Iustitia est
                     quid generale, et quodammodo omnis virtus. Iustitia vero aequalis, est quid speciale, et est quaedam
                     particularis virtus. Nam ex hoc est quis iustus legalis, quia adimplet praecepta legis. Sed (ut dicitur primo
                     Magnorum Moralium) lex praecipit actus omnium virtutum. Praecipit enim lex operari fortia et temperata, et
                     uniuersaliter omnia quae dicuntur secundum virtutes: unde ibidem dicitur, quod Iustitia legalis est perfecta
                     virtus. Sic etiam Ethicorum 5 scribitur, quod lex praecipit non derelinquere aciem, neque fugere, neque
                     obiicere arma, quod spectat ad fortitudinem. Et praecipit non moechari, quod pertinet ad temperantiam. Et non
                     percutere, neque contendere, quae sunt opera mansuetudinis. Lex igitur uniuersaliter iubet omnem virtutem
                     implere, et malitiam fugere. Quare Iustitia legalis, idest impletio legis, est quodammodo omnis virtus.
                     Iustitia autem aequalis, est quaedam virtus specialis, per quam redditur cuilibet quod est aequum, idest quod
                     sibi debetur. Differentia autem harum Iustitiarum sic potest accipi. Nam (ut scribitur Ethicorum 5) Iustitia
                     est in ordine ad alterum: prout igitur ciues habent ordinem ad se inuicem, et ad rempublicam, et ad
                     legislatores seu ad ipsum Regem, habet esse in eis Iustitia legalis, et aequalis. Nam in ipsis ciuibus, ex eo
                     quod habent huiusmodi ordinem, vel quaeritur bonum commune, vel bonum speciale et proprium. Si quaeritur
                     commune bonum: sic est in eis Iustitia legalis. <pb n="72"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/72.pdf"
                     /> Si autem quaeritur in ipsis aliquod bonum priuatum: erit in eis Iustitia aequalis. Bonum enim commune
                     resultat ex omni bono ciuium: res enim publica, et tota ciuitas melior est, qualitercunque ciues boni sint.
                     Siue enim ciues sunt boni in se, siue in ordine ad alios, semper ciuitas melior est quae ex melioribus
                     ciuibus constat: et quanto pluribus modis sunt boni Ciues, tanto magis est bona Ciuitas. Leges igitur quia
                     intendunt commune bonum, praecipiunt omnem modum bonitatis. Esse igitur Iustum secundum legem, et implere
                     legalem Iustitiam, est sequi omne bonum, et fugere omne vitium, et habere quodammodo omnem virtutem, propter
                     quod legalis Iustitia dicta est quodammodo omnis virtus, quia exercet opera omnium virtutum. Non est autem
                     simpliciter legalis Iustitia omnis virtus, quia est virtus distincta a qualibet virtute. Sed dicitur esse
                     quodammodo omnis virtus, quia non determinat sibi specialem Iustitiam. Differt autem huiusmodi Iustitia a
                     qualibet virtute in duobus: nam licet eadem opera agat Iustus legalis, quae agit fortis, et temperatus: non
                     tamen aget ea secundum eandem intentionem, vel secundum eandem rationem formalem. Nam qui agit opera fortia,
                     quia delectatur in talibus, fortis est, et agens temperata, quia delectatur in ipsis, temperatus est. Sed
                     agens talia, non quia delectatur in eis, sed quia ea lex praecipit, et vult implere legem, iustus legalis
                     est. Iustus ergo legalis, per se, et secundum quod homo, delectatur in impletione legis. Si autem delectatur
                     in operibus singularium virtutum, hoc est ex consequenti, prout omnia talia opera sunt a lege praecepta.
                     Fortis autem, et temperatus, vel perfectus secundum virtutes alias, per se et primo delectatur in operibus
                     conuenientibus virtutibus, quibus ornatur. Si autem delectatur in impletione legis, hoc est ex consequenti,
                     prout agendo talia opera, legem implet. Ex ista autem differentia sequitur secunda: nam cum fortis, et <pb
                        n="73"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/73.pdf"
                     /> temperatus delectetur in operibus talium virtutum, secundum se virtutes illae perficiunt habentem eas, et
                     ut est aliquis secundum se. Sed iustus legalis, quia delectatur in operibus illis, prout implet legem,
                     Iustitia legalis non perficit hominem secundum se, sed perficit ipsum, ut habet ordinem ad leges. Leges autem
                     traduntur ab ipso Principe, et sunt traditae ipsis ciuitatibus subditis imperio Principis, cuius est leges
                     facere. Perfici ergo in ordine ad leges, est perfici in ordine ad Principem, cuius est legem ferre, vel in
                     ordine ad totam Ciuitatem, cui lex imponitur. Iustitia ergo legalis licet faciat illa eadem opera, quae facit
                     Temperantia, et Fortitudo: perficit tamen ipsum habentem in ordine ad alium, ut in ordine ad Principem, vel
                     ordine ad Ciuitatem: non obstante quod Temperatia, et Fortitudo, et aliae virtutes huiusmodi perficiant
                     habentem secundum se. Patet ergo, quomodo Iustitia legalis est quodammodo omnis virtus, et quod non
                     determinat sibi specialem Iustitiam, sed agit opera specialium virtutum. Iustitia vero aequalis non est omnis
                     virtus, nec agit opera singularum virtutum, sed determinat sibi specialem Iustitiam, eo quod in ea intenditur
                     speciale bonum. Nam licet qualitercunque ciuis bonus sit, ex hoc resultet commune bonum, et sit inde melior
                     ciuitas, et qualitercunque malus sit, inde peior ciuitas: non tamen ex quacunque bonitate unius ciuis per se,
                     et secundum quod huiusmodi resultat bonitas alterius ciuis: nec quaecunque prauitas unius ciuis per se
                     loquendo infert malum alteri ciui. Sed si in bonis exterioribus aliquis malus sit, ut quod velit habere plus
                     de iis, quam eum deceat: ex hoc infertur nocumentum aliis ciuibus: quia si ille habet inde plus, alii habent
                     inde minus. Iustitia ergo specialis, per quam vitatur malum aliquod speciale, prout ex malitia unius ciuis
                     infertur nocumentum alteri, determinat sibi specialem materiam, et habet esse circa haec bona exteriora, <pb
                        n="74"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/74.pdf"
                     /> in quibus ciues communicant. Dicta est igitur haec Iustitia aequalis, quia potissime innittitur
                     aequalitati, ut quod unusquisque in huiusmodi exterioribus bonis habeat quod aequum est. Inde est ergo quod
                     haec Iustitia dicitur unicuique suum tribuere, quia ius in quadam aequalitate consistit: haec autem unicuique
                     tribuit quod iustum vel aequum est. Sic etiam dicitur unicuique tribuere quod suum est: quia aequum est,
                     quemlibet possidere sua. Si igitur haec Iustitia specialis aequalis dicitur, et aequalitati intendit: cum
                     bona exteriora dupliciter ciues inaequaliter participare possint, dupliciter erit huiusmodi particularis
                     Iustitia. Accidit autem aliquos participare bona inaequaliter in commutationibus, ut in emptionibus,
                     venditionis, mutationibus, et locationibus. Contingit enim in vendendo, emendo, locando, mutuando, dare
                     parum, et accipere multum, vel etiam e conuerso, quod sine inaequalitate esse non potest. Rursus contingit
                     inaequalitas in distributionibus, quia aliquando aliqui plus laborantes pro Republica, minus accipiunt: immo
                     haec Iustitia quodammodo deprauata est, ut plurimum enim homines acceptatores sunt personarum, distribuentes
                     honores indignis, et repellentes dignos. Erit igitur dupliciter specialis Iustitia, commutatiua, et
                     distributiua. Omnis enim Iustitia, siue sit legalis, seu commutatiua, seu distributiua, semper perficit
                     habentem in ordine ad alium. Magis tamen Iustitia commutatiua, et distributiua perficit habentem in ordine ad
                     alium, quam legalis. Sed de hoc forte alibi erit locus. Ad praesens autem in tantum dictum est, quod
                     declarata sunt illa tria, quae in principio capituli proponebantur. Ostensum est enim, quot sunt modi
                     Iustitiae: quia quaedam est Iustitia generalis, quae dicitur legalis: et quaedam specialis, quae dicitur
                     aequalis. Et hoc dupliciter, quia quaedam distributiua, quaedam commutatiua. Rursus declaratum <pb n="75"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/75.pdf"
                     /> est, circa quae habet esse Iustitia, quia Iustitia Legalis habet esse circa totam materiam moralem, et
                     circa omnia opera virtutum: non secundum se accepta, sed prout per ea est impletio legis. Tertio ostensum est
                     quomodo differt Iustitia a virtutibus aliis: quia virtutes aliae magis perficiunt hominem in se: Iustitia
                     vero, siue sit legalis, siue distributiua, siue commutatiua, perficit hominem in ordine ad alium. </p>
               </div>
               <div type="chapitre" n="1.2.11">
                  <head>Quod absque iustitia nequeunt regna subsistere. Cap. XI</head>
                  <p> Dicebatur in praecedenti capitulo duas esse Iustitias, unam generalem, et aliam specialem. Ad hoc autem ut
                     regna subsistant et pacifice maneant, utraque Iustitia est necessaria. Quod quidem absque Iustitia generali
                     regna durare non possint, duplici via inuestigare possumus. Prima sumitur ex parte ipsius Iustitiae generale.
                     Secunda, ex parte regni, in quo debet talis Iustitia obseruari. Prima via sic patet: nam (ut in praecedenti
                     capitulo dicebatur) Legalis Iustitia est quodammodo omnis virtus. Habere enim huiusmodi Iustitiam, est
                     implere legem. Si ergo lex iubet omne bonum, et prohibet omne malum: implere legem, est esse perfecte
                     virtuosum. Ideo primo Magnorum moralium, capitulo de Iustitia, dicitur, quod legalis Iustitia est perfecta
                     virtus. ergo per locum ab opposito, legalis Iniustitia est integra, et perfecta malitia. In nullo ergo
                     obseruare leges, et ciues non participare in aliquo legalem Iustitiam, est eos esse integre et perfecte
                     malos. Sed (ut dicitur Ethic’ 4 cap’ de mansuetudine) malum se ipsum destruit: et si integrum sit,
                     importabile fit. Importabilia igitur esset illud regnum, et durare non posset illa ciuitas, <pb n="76"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/76.pdf"
                     /> cuius ciues integre essent mali, et in nullo vellent implere legem, nec vellent in aliquo participare
                     legalem Iustitiam. Ex parte igitur ipsius legalis Iustitiae, quae est perfecta virtus, cuius oppositum est
                     perfecta malitia, probari potest quod absque legali Iustitia non valent regna subsistere. Secunda via ad
                     inuestigandum hoc idem sumitur ex parte ipsius regni. Regnum enim et omnis politia est quidam ordo, et quidam
                     principatus. Cum igitur ordo, et principatus sit ipsorum subditorum per respectum ad leges, et ad Principem,
                     cuius est leges ferre, ut declarari habet in Politicis: si ciues non participarent legalem Iustitiam, non
                     reseruaretur in eis ordo nec ad leges, nec ad Principem. Non ergo ulterius reseruaretur in eis politia, nec
                     esset ulterius regnum. Facile est ergo ostendere, quod absque legali Iustitia regna durare non possunt. Sed
                     quod absque Iustitia speciali, quae diuiditur in Iustitiam commutatiuam, et distributiuam, non subsistat
                     regnum, sic declarari potest. Quodlibet enim regnum, et quaelibet congregatio assimilatur cuidam corpori
                     naturali. Sicut enim videmus corpus animalis constare ex diuersis membris connexis, et ordinatis ad se
                     inuicem: sic quodlibet regnum, et quaelibet congregatio constat ex diuersis personis connexis, et ordinatis
                     ad unum aliquid. Ut ergo liceat figuraliter loqui, in membris eiusdem corporis est quodammodo duplex
                     Iustitia, commutatiua, et distributiua. Iustitia enim propria sumpta, non est nisi ad alterum, et non est
                     nisi diuersarum personarum. Metaphorice tamen, et per quandam similitudinem, est Iustitia eiusdem ad se
                     ipsum, et in membris eiusdem corporis possumus aliquo modo contemplari Iustitiam. Unius enim, et eiusdem
                     corporis membra habent ordinem ad se inuicem; et ordinantur ad unum aliquid, ut ad cor, a quo recipiunt
                     motum, et vitalem influentiam. Ut ergo membra habent ordinem ad se inuicem, est in eis quodammodo Iustitia
                     commutatiua. Sed ut ordinantur ad cor, aliquo modo reseruatur <pb n="77"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/77.pdf"
                     /> in ipsis Iustitia distributiua. Ex hoc enim inter aliquos commutatiua Iustitia; quia unus abundat in uno,
                     in quo alter deficit: et deficit in alio, in quo ille abundat. Ideo ut quilibet suae indigentiae prouideret,
                     inuenta fuit commutatiua Iustitia. Contingit enim aliquem abundare in pecunia, in qua alter deficit: et
                     deficere in frumento, in quo ille abundat. Per commutatiuam ergo iustitiam huiusmodi superabundantia, et
                     defectus reducitur ad aequalitatem: quia unus dat pecuniam qua abundat, et recipit frumentum quo indiget.
                     Alter vero tribui frumentum quo affluebat, et suscipit pecuniam qua caret. Est igitur commutatiua Iustitia,
                     prout unus ordinat bona sua in utilitatem alterius, et econuerso. Hunc autem modo reperimus in membris
                     eiusdem corporis. Oculus enim pollet acumine visus: deficit tamen a potentia gressiua, quia non potest
                     pergere. Pes autem abundat ingressiua potentia: deficit tamen in visione, quia nihil videt. Oculus igitur
                     secundum visionem in qua abundat, subuenit indigentiae pedis, quia dirigit ipsum. Pes autem per potentiam
                     gressiuam qua pollet, subuenit indigentiae oculi, quia portat eum. Nisi igitur membra sic suae indigentiae
                     subuenirent: ut nisi manus purgaret oculum, et oculus dirigeret manum: et nisi pedes portarent caput, et
                     caput dirigeret pedes: corpus naturale non posset subsistere. Sic quia nullus homo sufficit sibi ad viuendum,
                     nisi ciues per commutatiuam Iustitiam sibi inuicem subuenirent: ut quod unus communicaret alteri illud in quo
                     superabundat, et acciperet illud in quo deficit, ciuitas durare non posset. Sicut ergo in membris eiusdem
                     corporis prout habent ordinem ad se inuicem, et sibi inuicem suae indigentiae subueniunt, est in eis quaedam
                     commutatiua Iustitia, sine qua corpus naturale durare non posset: sic prout ciues eiusdem ciuitatis, vel
                     regni habent ordinem ad se inuicem, et sibi inuicem secundum quandam commutationem suis indigentiis
                     satisfaciunt, est in eis commutatiua <pb n="78"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/78.pdf"
                     /> Iustitia, sine qua ciuitas, vel regnum non posset subsistere. Secundo in membris est quaedam distributiua
                     Iustitia, prout habent ordinem ad ipsum cor. Nam cor singulis membris secundum suam proportionem, et
                     dignitatem influit eis spiritum vitalem, et motum: ita quod principium vitae, et principium mouendi est in
                     corde, sicut forte principium sentiendi est in cerebro. Sic et in ciuibus est distributiua Iustitia, prout
                     ordinantur ad unum aliquid, ut ad Regem, vel ad ducem, qui secundum eorum virtutem, et dignitatem debet eis
                     honores, et bona tribuere. Sicut ergo corpus naturale non subsisteret, nisi in eo reseruaretur quaedam
                     distributiua Iustitia, ut quod cor membris debite influere: sic regnum vel ciuitas non potest subsistere,
                     nisi reseruetur in ea distributiua iustitia, ut quod Rex siue Princeps debite honores, et bona distribuat.
                     Est autem diligenter notandum, quod sicut non quaelibet inaequalitas tollit vitam corporis naturalis, tamen
                     quaelibet inaequalitas aegrotat, et infirmat ipsum: sic non quaelibet Iniustitia corrumpit totaliter regnum,
                     et politiam, tamen per quamlibet Iniustitiam regnum, et politia infirmatur, et disponitur ad corruptionem.
                     Patet igitur quod prout ciues habent ordinem ad se inuicem, est in eis Iustitia commutatiua. Prout vero
                     habent ordinem ad Regem, vel ad Principem, reseruatur in eis Iustitia distributiua. Prout vero adimplent
                     leges, est in illis Iustitia legalis. Quocunque tamen modo sumatur Iustitia, sine ea ciuitas vel regnum
                     durare non potest. Bene ergo dictum est, quod dicitur 1 Magnorum moralium, cap’ de iustitia, quod iustum est
                     quoddam proportionabile, et continet urbanitates. Nam sicut anima continet corpus, quia recedente ea, corpus
                     dissoluitur, et marcescit: sic iustitia continet urbanitates idest ciuitates, et regna, quia sine ea
                     dissoluitur ciuitas, et non possunt regna subsistere. Valde igitur iniuriatur regno et regi, qui Iustitiam
                     non obseruet. Si igitur Iustitia est tantum bonum <pb n="79"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/79.pdf"
                     /> Regis, et regni, summo opere Rex studere debet, ut in suo Regno, seruetur Iustitia, non solum iis, qui in
                     regno nati sunt, sed etiam peregrinis, et aduenis. Cuicumque enim negetur Iustitia, manifeste Regi et Regno
                     infertur iniuria. </p>
               </div>
               <div type="chapitre" n="1.2.12">
                  <head>Quod maxime decet Reges, et Principes esse iustos, et in suo Regno iustitiam obseruare. Cap. XII</head>
                  <p> Satis per praecedens capitulum persuadetur Principibus atque Regibus, ut sint iusti, et ut obseruent
                     Iustitiam: cum sine ea ciuitates, et regna durare non possint. Tamen quia est animus hominis generosus, et
                     semper auidus nouas rationes audire: adducemus nouos modos, quibus ostendi poterit, quod maxime decet Reges,
                     et Principes esse iustos. Possumus autem hanc veritatem quadruplici via venari, secundum quatuor quae
                     tanguntur de Iustitia in 5 Ethicorum. Prima via sumitur ex parte personae regiae. Secunda ex parte ipsius
                     Iustitiae. Tertia ex perfectione bonitatis, quae ex Iustitia innotescit. Et quarta, ex ipsa malitia, quae ex
                     iniustitia consurgit. Prima via sic patet. Nam si lex est regula agendorum, ut haberi potest ex 5 Ethicor’
                     ipse iudex, et multo magis ipse Rex, cuius est leges ferre, debet esse quaedam regula in agendis. Est enim
                     Rex siue Princeps quaedam lex, et lex est quidam Rex siue Princeps. Nam lex est quidam inanimatus Princeps:
                     Princeps vero est quaedam animata lex. Quantum ergo animatum inanimatum superat, tantum Rex siue Princeps
                     debet superare legem. Debet etiam Rex esse tantae Iustitiae, et tantae aequitatis, ut possit ipsas leges
                     dirigere: cum aliquo casu leges obseruari non debeant, ut infra patebit. Dubitare ergo, utrum Rex debeat esse
                     aequalis et iustus, est dubitare, utrum ipsa regula <pb n="80"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/80.pdf"
                     /> debeat esse regulata. Si enim regula ab aequalitate deficiat, nihil regulatum erit: cum omnia per regulam
                     regulentur. Sic si Reges sint iniusti, disponunt regnum, ut in eo non obseruetur Iustitia. Maxime ergo
                     studere debent, ne sint iniusti, et inaequales: quia eorum iniustitia, et inaequalitas tollit ab eis regiam
                     dignitatem. Nam reges iniusti et si dominentur per ciuilem potentiam, non tamen digni sunt ut sint Reges. Cum
                     enim deceat regulam esse rectam et aequalem, Rex quia est quaedam animata lex, et quaedam animata regula
                     agendorum, ex parte ipsius personae regiae maxime decet ipsum seruare Iustitiam. Secundo possumus inuestigare
                     hoc idem ex parte ipsius Iustitiae. Nam Iustitia est quoddam magnum bonum, et praeclarum. Perficit enim (ut
                     dictum est) hominem in ordine ad alium. Tunc autem maxime clarescit bonitas nostra, quando usque ad alios se
                     extendit. Unde 5 Ethic’ dicitur, quod praeclarissima virtutum videtur esse Iustitia: et neque Hesperus, neque
                     Lucifer est ita admirabilis, sicut ipsa. Hesperus enim et Lucifer est una et eadem stella, quae est valde
                     pulchra, et clara: et propter sui pulchritudinem, et venustatem communi nomine appellatur Venus. Haec autem
                     stella aliquando praecedit solem, et tunc apparet in mane, et dicitur Lucifer. Aliquando vero sequitur ipsum,
                     et tunc apparet in sero, et dicitur Hesperus. Est ergo intentio Philosophi dicere, quod Venus, quae est tam
                     pulcherrima stella, et quae aliquando dicitur Lucifer, aliquando Hesperus, non sit ita pulchra, nec ita
                     praeclara, sicut est Iustitia. Pulchritudo stellarum non est ita admirabilis, sicut pulchritudo eius. Stellae
                     enim pollent pulchritudine corporali, et illuminant nos lumine corporali: sed Iustitia pollet pulchritudine
                     honesta et spirituali, et ornat nos virtuali perfectione. Quanto igitur pulchritudo spiritualis excellit
                     pulchritudinem corporalem, tanto pulchritudo Iustitiae, et claritas eius admirabilior est claritate
                     stellarum. Si ergo <pb n="81"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/81.pdf"
                     /> decet Reges et Principes habere clarissimas virtutes ex parte ipsius Iustitiae, quae est quaedam
                     clarissima virtus, probari potest, quod decet eos obseruare Iustitiam. Tertio hoc probari potest ex ipsa
                     perfectione bonitatis, quae ex Iustitia innotescit. Iustitia enim non solum est perfecta virtus in se, sed si
                     sit in Regibus et Principibus ostendit eos esse perfecte bonos. Sic enim videmus in aliis rebus quod
                     unumquodque perfectum est, cum potest sibi simile producere, et cum actio sua ad alios se extendit: ut tunc
                     aliquid est perfecte calidum, quando potest alia calefacere, et quando actio sua ad alia se extendit. Et tunc
                     est aliquis perfecte sciens, quando potest alios docere, et quando scientia sua ad alios se extendit. Ideo
                     scribitur 1 Metaphys’ quod signum omnino scientis, est posse docere. Ergo a simili, tunc est aliquis perfecte
                     bonus, quando bonitas sua usque ad alios se extendit. Inde est ergo, quod non cognoscitur perfecta bonitas
                     hominum, nisi constituantur in aliquo principatu. Nam quandiu aliquis non habet regere nisi seipsum, non
                     plene apparet qualis sit, nec perfecte cognoscitur bonitas eius. Sed quando constituitur in principatu
                     aliquorum, quia oportet, quod bonitas sua ad alios se extendat, tunc melius apparet qualis sit, eo quod opera
                     sua ad exteriora se extendant. Si ergo nobis exteriora magis nota sunt, quanto aliquis in maiori principatu
                     constituitur; quia opera sua ad plura se extendunt, magis apparet qualis sit. Ideo dicitur 5 Ethicorum
                     principatus virum ostendit. Propter quod et prouerbialiter dicitur: Si quis vult cognoscere virum, ponat
                     ipsum in aliquo principatu. Ex Iustitia ergo (quia est ad alterum) innotescit perfecta bonitas. Nam excepta
                     Prudentia, quae aliis virtutibus perfectior est, quia est earum directiua, omnes aliae virtutes morales, quae
                     perficiunt hominem in se, se videntur habere ad Iustitiam, quae perficit hominem in ordine ad alterum, sicut
                     subditi, qui quodammodo solum habent regere seipsos, se <pb n="82"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/82.pdf"
                     /> habent ad Principem, cui bonitas, et regimen ad alios se extendit. Sicut ergo in Principe magis
                     manifestatur perfectio bonitatis, quam in aliis: sic ex Iustitia magis manifestatur perfectio bonitatis, quam
                     ex aliis virtutibus moralibus. Decet ergo Reges et Principes esse iustos, tum quia debent esse regula
                     agendorum, tum quia Iustitia est praeclara virtus, tum etiam quia ex ea manifestatur perfectio bonitatis.
                     Quarto hoc decet Reges, et Principes ex magnitudine malitiae, quae ex iniustitia consurgit. Nam (ut dicitur 5
                     Ethicor’) sicut melior est qui non solum est bonus in se, sed etiam bonitas sua se extendit ad alios: sic
                     peior est, qui non solum malus est in se, sed etiam malitia sua se extendit ad alios: et quantum ad plures se
                     extendit malitia eius, tanto peior existit. Tanto igitur summopere studere debent Reges, et Principes ut
                     seruent Iustitiam, et iniustitiam vitent: quanto ex eorum Iustitia potest consequi maius malum, et potest
                     inferri pluribus nocumentum. Esset autem ulterius declarandum, quomodo Reges, et Principes possunt Iustitiam
                     acquirere: et quomodo debeant Iustitiam obseruare. Sed in tertio libro, ubi agetur quomodo Regnum iuste Regi
                     debeat, plenius ostendetur. </p>
               </div>
               <div type="chapitre" n="1.2.13">
                  <head>Quid est Fortitudo, et circa quae habet esse, et quomodo possumus nos ipsos fortes facere. Cap.
                     XIII</head>
                  <p> Quia circa quodcunque contingit peccare, et bene agere, oportet dare virtutem aliquam, per quam regulentur
                     in agendo. Cum igitur circa timores, et audacias contingat aliquem se habere recte, et non recte, oportet
                     dare virtutem aliquam circa timores, et audacias. Accidit enim aliquos timere timenda, et non timenda. Sunt
                     enim aliqui adeo pauidi, quod circunstantes muros timent. <pb n="83"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/83.pdf"
                     /> Aliqui vero adeo fatue audent, ut etiam Deum non timeant, quod non est Fortitudinis, sed insaniae. Propter
                     quod 1 Magnorum moralium scribitur, quod si quis valde impauidus existat, quod Deum non timeat, non est
                     Fortis, sed insanus. Spectat igitur ad fortem timere timenda, et audere audenda. Erit igitur Fortitudo virtus
                     quaedam reprimens timores, et moderans audacias. Reprimit enim Fortitudo timores, ne per eos quis retrahatur
                     ab eo, quod ratio dictat. Moderat autem audacias, ne quis audendo aggrediatur, quod ratio vetat. Viso quid
                     est Fortitudo, restat videre circa quae esse habeat talis virtus. Sciendum igitur, quod timere, et audere,
                     proprie respiciunt pericula. Nullus autem timet, nisi imaginetur sibi periculum imminere: nec omnis dicitur
                     audax, nisi aggrediatur aliquod terribile, et periculosum. Periculorum autem quaedam sunt bellica, quaedam
                     autem ex aliis causis. Exponimur autem periculis non solum in bellis, sed etiam in mari, et in
                     aegritudinibus, et in aliis circa quae conuenit esse pericula. Rursus in periculis bellorum homines
                     diuersimode se habent. Nam quidam timent: quidam audent. Audentes etiam diuersificantur. Nam quidam de leui
                     aggrediuntur bellorum pericula: sed, cum aggressi sunt ea, si inuenerint resistentiam, non sustinent, sed
                     fugam arripiunt. Quidam autem non de leui aggrediuntur bellum, sed cum aggressi fuerint, sustinent, et
                     tolerant pericula bellorum. Cum igitur virtus sit circa bonum, et difficile (quia difficiliora, et
                     terribiliora sunt pericula bellica, quam alia: et etiam quia in periculis bellicis difficilius est reprimere
                     timores, quam moderare audacias: rursus quia in audendo non tam difficile est aggredi pugnam, sicut tolerare,
                     et sustinere pugnantes.) Fortitudo, quae est virtus circa pericula, principalius est in reprimendo timores
                     contingentes circa pericula talia, quam in moderando audacias circa ipsa. Sic etiam principalius est
                     huiusmodi virtus in <pb n="84"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/84.pdf"
                     /> sustinendo pugnantes, quam in aggrediendo eos. Quod autem pericula bellica sint difficiliora ad
                     sustinendum, quam pericula alia: triplici via ostendi potest. Primo, quia huiusmodi pericula sunt magis prae
                     oculis, et magis sentiuntur quam alia. Non enim sic aperte apprehendimus mortem, cum aegrotamur: quia
                     aegritudines intrinsecus latent; nec sic sentimus pericula maris, sicut pericula bellica; nec ex tactu aquae
                     sic sentimus et imaginamur laesionem, sicut ex tactu gladii. Pericula ergo bellica tum quia manifesta sunt,
                     tum etiam, quia maxime sentiuntur, et imaginamur ea maxime dolorem inferre, difficiliora sunt ad sustinendum,
                     quam alia. Secundo, talia difficilius sustinemus, quam alia, non solum, quia sunt magis manifesta, et doloris
                     illatiua, sed quia imaginamur quod per fugam ea de facili vitare non possumus. Non enim sic per fugam vitare
                     possumus aegritudines: quia cum aegritudo sit aliquid in nobis existens, per fugam eam vitare non possumus.
                     pericula etiam maris non sic per fugam vitari possunt, sicut pericula belli. Cum ergo difficilius sit durare,
                     et sustinere pericula illa quae per fugam vitare possumus, quam ad quae sustinenda necessitamur, eo quod per
                     fugam ea vitare non possumus; difficilius sustinentur pericula bellica, quam alia. Tertio pericula talia
                     difficilius sustinentur: quia per ea maxime apprehendimus mortem violentam, cum mors ibi illata sit per
                     mutilationem membrorum, et per incissuram corporis, per quam maxime apprehendimus violentam mortem. Mori enim
                     per aegritudinem, vel per aliquem alium modum, non sic videtur repugnare naturae corporis, sicut mors
                     bellica, per quam corpus mutilatur, et inciditur. Est igitur virtus Fortitudinis principaliter circa pericula
                     bellica: ex consequenti autem est circa pericula alia. Propter quod dicitur 3 Ethicorum, quod principaliter
                     dicetur utique fortis, qui impauidus est circa bonam mortem, et maxime circa eam quae est secundum bellum.
                        <pb n="85"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/85.pdf"
                     /> Sed adhuc et in mari, et in aegritudinibus intimidus est, qui est fortis. Amplius licet Fortitudo sit
                     circa pericula bellica, reprimendo timores, et moderando audacias: principalius tamen est circa repressionem
                     timorum, quam circa moderationem audaciarum. Nam pericula terribilia ut plurimum tristia sunt. Tristia autem
                     naturaliter quilibet fugit, sicut naturaliter sequitur delectabilia. Cum ergo naturaliter tristia fugiamus,
                     difficile est reprimere timores, per quos tristia fugimus. Non autem sic difficile est moderare audacias, per
                     quas tristia aggredimur. Quare si virtus principalius est circa difficile, bene dictum est, Fortitudinem
                     principalius esse circa repressionem timorum, quam circa moderantiam audaciarum. Quod autem Fortitudo
                     principalius sit in sustinendo, quam in aggrediendo, ut communiter ponitur, triplici via venari potest.
                     Primo, quia aggrediendum, est fortioris: sustinere autem, debilioris est. Aggrediens autem comparatur ad
                     alios, sicut ad debiliores sed sustinens, sicut ad fortiores: Difficilius est autem inniti contra fortiores,
                     quam contra debiliores. Propter quod difficilius est sustinere pugnam, quam aggredi pugnantes. Secundo est
                     difficilius, quia aggrediens imaginatur malum ut futurum: sed sustinens habet malum prae oculis, et ut
                     praesens. Difficilius autem est inniti, et habere se fortiter contra mala praesentia, quam contra mala
                     futura. Tertio hoc est difficilius, quia aggredi potest fieri subito: sed sustinere requirit diuturnitatem,
                     et tempus. Difficilius est autem habere se fortiter, et constanter in sustinendo bella, quod requirit
                     durabilitatem et tempus, quam in aggrediendo, quod subito fieri potest. Unde Philosophus 3 Ethicorum cap’ de
                     Fortitudine ait, quod Fortitudo est circa timores, et audacias. Magis tamen est circa timores reprimendo eos,
                     quam circa audacias moderando ipsas (et subdit) Fortitudinem esse in sustinendo tristia. Declaratum est
                     igitur, circa quae habet esse Fortitudo: restat ergo declarandum, quomodo possumus <pb n="86"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/86.pdf"
                     /> facere nos ipsos fortes. Notandum ergo, quod licet virtus opponatur duabus malitiis, quarum una
                     superabundat, et altera deficit: ut largitas opponitur prodigalitati, quae superabundat in expendendo: et
                     auaritiae, quae deficit. Et Fortitudo quae opponitur audaciae, quae superabundat in aggrediendo: et
                     timiditati, quae deficit: semper tamen virtus plus opponitur uni malitiae, quam alii. Sed quia difficilius
                     est reprimere timores, quam moderare audacias: Fortitudo magis insistit ut reprimat timores, quam ut moderet
                     audacias: et plus repugnat, et contradicit timor fortitudini, quam faciat audacia. Quia igitur non possumus
                     punctualiter attingere medium inter audaciam, et timorem: declinandum est ad audaciam, quae minus repugnat
                     Fortitudini, quam timor, si volumus nos ipsos facere fortes. Declarata ergo sunt illa tria, quae in principio
                     capituli proponebantur. Ostensum est enim, quid est Fortitudo: quia est virtus reprimens timores, et moderans
                     audacias. Rursus manifestum est, circa quae est Fortitudo: quia principaliter est circa pericula bellica, et
                     in reprimendo timores, et in sustinendo pugnam. Ex consequenti autem, est circa pericula alia, et in
                     moderando audacias, et in aggrediendo pugnantes. Tertio declaratum fuit, quomodo possumus facere nos ipsos
                     fortes: quia maxime hoc faciemus, declinando magis ad audaciam, quae non tantum repugnat fortitudini, sicut
                     timor. <pb n="87"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/87.pdf"
                     /></p>
               </div>
               <div type="chapitre" n="1.2.14">
                  <head>Quot sunt species fortitudinis, et secundum quam fortitudinem decet Reges, et Principes esse fortes. Cap.
                     XIIII</head>
                  <p> Distinguit Philosophus 3 Ethicorum cap’ de fortitudine septem species, seu septem maneries Fortitudinis.
                     Prima, est Fortitudo ciuilis. Secunda seruilis. Tertia, militaris. Quarta, furiosa. Quinta, consuetudinalis.
                     Sexta, bestialis. Et septima, est Fortitudo virtuosa. Fortitudo enim ciuilis est, quando aliquis timens
                     verecundiam, et volens honorem adipisci, aggreditur aliquod terribile, unde ait Philosophus, quod secundum
                     hanc Fortitudinem fortissimi videntur esse apud illas gentes, apud quas timidi inhonorati sunt, fortes vero
                     honorantur. Hoc modo (ut idem Philosophus ait) Hector fortis erat, qui timens increpationes Polydamantis,
                     aggrediebatur terribilia. Dicebat enim quod si fugeret, Polydamas, qui erat ex parte aduersa, primum sibi
                     increpationes imponeret. Sic etiam (ut idem Philosophus recitat) Diomedes, hoc modo fortis erat. Dicebat enim
                     quod si non strenue bellaret, Hector laudans se in Troianis diceret Diomedem ab eo deuictum esse. Recte autem
                     haec Fortitudo dicitur ciuilis: quia inter conciues, et notos quis maxime fugit opprobria, et quaerit
                     honores. Videmus enim aliquos, quum sunt in ignotis partibus, committere aliqua turpia, quae inter ciues et
                     notos nullatenus attentarent. Secunda Fortitudo dicitur seruilis, et haec peior est, quam prima: ut cum
                     aliquis non ut vitet opprobria, vel ut consequatur honores: sed timore poenae, vel aliqua necessitate ductus
                     aggreditur pugnam. Hoc modo multi Troianorum timentes Hectorem fortes erant. Nam Philosophus ait Hectorem
                     statuisse, quod si quis Troianorum sine bello fugeret, taliter aptaretur quod non esset sufficiens fugare <pb
                        n="88"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/88.pdf"
                     /> canes. Ad hanc Fortitudinem inducunt populum Duces exercitus, statuentes poenam fugientibus, faciendo
                     foueas, ne possit exercitus fugere, sed quadam necessitate bellare cogatur. Hoc autem modo quidam Dux dicitur
                     exercitum suum coegisse ad Fortitudinem. Nam, cum nauigiis, et cum toto suo exercitu transfretaret, ne
                     aliquis de suo exercito haberet materiam fugiemdi, omnes naues confregit. Tertia fortitudo dicitur militaris,
                     et haec est fortitudo experientiae. Milites enim propter experientiam quam habent de bellis, multa
                     aggrediuntur, quae videntur esse terribilia. Nam (ut dicit Vegetius in libro De re militari), Nullus
                     attentare dubitat, quod se bene didicisse confidit. Videmus enim aliquos audientes solum strepitum armorum
                     fugiunt, nescientes discernere quae sunt periculosa in bellis, et quae non. Milites vero bellorum experti,
                     confidentes de sua experientia, et cognoscentes bellorum pericula, aggrediuntur aliqua terribilia, ut
                     iudicentur esse fortes. Non tamen propter hoc proprie fortes sunt, nam cum adeo inualescit bellum, quod
                     excedat eorum experientiam, in fugam conuertuntur. Quarto Fortitudo dicitur furiosa. Nam aliqui propter
                     furorem, et passionem in qua existunt, aliquando aggrediuntur pugnam, ita ut iudicentur fortes: non tamen
                     proprie tales fortes existunt, quia fortitudo vera aggreditur pugnam (ut Philosophus innuit) non propter
                     furorem, sed propter bonum. Immo si ex furore quis pugnam aggrediatur, inueniens resistentiam, pugnam non
                     sustinet; quia qui fit increpidus propter furorem, tranquillato furore, incipit timere, et non sustinet
                     bellum, sed arripit fugam. Quinta Fortitudo est consuetudinalis. Aliqui enim, quia in pluribus bellis
                     fuerunt, in quibus forte bene accidit eis, ex hac consuetudine assumunt quandam spem victoriae, et accipiunt
                     quandam audaciam bellandi. Tales ergo fortes esse videntur, quia aggrediuntur pugnam, sperantes de victoria,
                     et non credentes aliquid mali pati: <pb n="89"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/89.pdf"
                     /> non tamen vere fortes sunt, quia si inueniant resistentiam, et contra sperata malum aliquod patiantur,
                     fugiunt. Sexta fortitudo dicitur esse bestialis, ut cum aliquis ignorans fortitudinem aduersarii, bellatur.
                     Ut puta si habitantes in septentrione sunt fortes, et audaces, in meridiano vero sunt debiles, et timidi,
                     aggredientes pugnam cum septentrionalibus, credentes eos esse meridionales, habent Fortitudinem bestialem.
                     Sunt enim tales quasi bestiae insensatae aggredientes bellum, non cognoscentes aduersariorum potentiam.
                     Septima Fortitudo dicitur virtuosa: ut cum aliquis non coactione, vel furore, vel propter experientiam, vel
                     propter ignorantiam aggreditur bellum: sed propter bonum, et ex electione. Reges ergo et Principes licet has
                     maneries fortitudinum scire debeant, ut cognoscant qualiter populus suus fortis est, et quomodo possunt cum
                     aduersariis bellare: ipsi tamen debent esse fortes fortitudine virtuosa, ut non exponant suam gentem
                     periculis bellicis, nisi habeant iusta bella, et nisi videant magnum bonum patriae vel regni, quod ex tali
                     bello consequi possit. </p>
               </div>
               <div type="chapitre" n="1.2.15">
                  <head>Quid sit Temperantia, et circa quae habet esse, et quae sunt species, et quomodo nosipsos possumus facere
                     temperatos. Cap. XV</head>
                  <p> Temperantia inter virtutes cardinales ultimum gradum tenet. Prudentia enim et Iustitia principaliores sunt
                     virtutibus moralibus; quia Prudentia est in intellectu, Iustitia in voluntate. Virtutes vero morales sunt in
                     appetitu sensitiuo, ut in irascibili, et concupiscibili. Appetitus autem sensitiuus deficit a voluntate, et
                     intellectu. Ideo Prudentia et Iustitia sunt virtutes principaliores. Est autem Prudentia principalior
                     Iustitia; quia ipsa <pb n="90"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/90.pdf"
                     /> est directiua omnium aliarum virtutum. Fortitudo autem, et Temperantia, licet non sint adeo principales,
                     sicut Prudentia, et Iustitia: tamen inter virtutes principales computantur. Nam virtutes moderantes
                     passionem, dupliciter rationi deseruiunt, prout passiones dupliciter rationi obsistunt. Passiones enim vel
                     obsistunt rationi, et alliciunt nos ad id quod ratio vetat: vel (ut supra dicebatur) obsistunt ei, quia
                     retrahunt nos ab eo quod ratio dictat. Inter caetera autem, quae possunt nos retrahere a bono rationis, sunt
                     timores belli, et pericula mortis, circa quae est Fortitudo. Sic etiam inter caetera allicentia nos ad id
                     quod ratio vetat, sunt venerea, et delectabilia secundum gustum, circa quae est Temperantia. Fortitudo ergo
                     et Temperantia inter principales virtutes computari debent. Est autem Fortitudo principalior Temperantia,
                     quia Fortitudo magis ordinatur ad bonum commune, ut ad tuitionem regni, et ad defensionem patriae.
                     Temperantia vero magis ordinatur ad bonum proprium, ut ad moderationem sui ipsius. Bonum autem commune
                     diuinius est bono proprio. Postquam ergo diximus de Prudentia, quae est principalior quam Iustitia: et de
                     Iustitia, quae est principalior Fortitudine: et de Fortitudine, quae est principalior Temperantia. Restat
                     dicere de ipsa Temperantia, quae inter virtutes principales ultimum gradum tenet. Sciendum ergo, quod sicut
                     Fortitudo media est inter timores, et audacias: quia qui omnia timet, non est fortis, nec qui omnia audet:
                     sed qui timet timenda, et audet audenda. Sic Temperantia, media est inter delectationes, et insensibilitates.
                     Vocamus autem insensibilem et agrestem, qui omnes delectationes corporales fugit. Insensibilitas ergo est
                     ultra, quam ratio dictet, fugere delectationes corporales sensibiles. Qui igitur omnes delectationes
                     insequitur, intemperatus est. Qui autem omnes fugit, insensibilis et agrestis est. Qui vero fugit fugienda,
                     et prosequitur prosequenda: virtuosus, et temperatus <pb n="91"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/91.pdf"
                     /> est. contingit autem peccare non solum delectationes sensibiles prosequendo, sed etiam eas fugiendo. Nam
                     qui adeo abstineret a cibo et potu, et a licitis delectationibus, quod cum tali abstinentia eius natura stare
                     non posset, quia huius contrarium recta ratio dictat, virtuosus dici non posset. Patet igitur quid est
                     temperantia. Nam sicut fortitudo est reprimens timores, et moderans audacias, inter quas ipsa fortitudo habet
                     esse: sic temperantia est reprimens delectationes sensibiles, et moderans insensibilitates, inter quas habet
                     esse. Si ergo Temperantia reprimit delectationes sensibiles, videndum est circa quas delectationes sensibiles
                     habet esse. Delectationum autem sensibilium quaedam sunt fortes, quaedam sunt debiles, quaedam nos magis
                     alliciunt, quaedam minus. Licet enim sint quinque sensus, et circa sensibilia omnium sensuum contingat nos
                     delectari: tamen fortiores delectationes sunt secundum gustum et tactum, quam secundum visum, auditum, et
                     odoratum, quod dupliciter patet. Primo, quia quantomagis unimur delectationibus, tanto ardentius, et
                     feruentius delectamur. Magis autem unimur delectationibus gustus, et tactus, quam delectationibus aliorum
                     sensuum. Possumus enim videre, audire, et odorare distantia: sed non possumus gustare, et tangere, nisi nobis
                     coniuncta. Ideo in huiusmodi sensibilibus arditius, et feruentius delectamur. Secundo hoc idem patet: quia
                     sensibilia gustus, et tactus magis directe et immediate videntur ordinari ad conseruationem nostram: ut
                     delectabilia gustus ordinantur ad conseruationem indiuidui: sed delectabilia tactus, ut matrimonia,
                     ordinantur ad conseruationem speciei. Ideo forte natura tantam delectationem posuit in delectationibus
                     gustus, et tactus, ne periret indiuiduum, et ut saluaretur species. Quare si virtus est circa bonum et
                     delectabile, ponenda est principaliter Temperantia circa delectationes illas, a quibus est difficilius
                     abstinere. Temperantia igitur (per <pb n="92"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/92.pdf"
                     /> se) est circa delectationes gustus, et tactus. Si autem est circa delectationes aliorum sensuum, hoc est
                     per accidens: quia aliis sensus per accidens percipiunt delectabilia gustus, et tactus. Est huiusmodi virtus
                     (ut vult Philosophus 3 Ethic’) circa delectabilia illa, in quibus reliqua animalia communicant. Reliqua autem
                     animalia in gustu, et tactu delectantur per se: in aliis vero sensibus delectantur per accidens. Propter quod
                     in eodem libro dicitur, quod canes non gaudent odoribus leporum, sed cibatione. Si autem gaudent odore eorum,
                     hoc est, quia credunt se cibari ex illis. Ideo non gaudet voce bonis, nec visione cerui, nisi inquantum per
                     visum, et auditum, cognoscit eos prope esse, et credit se saturari ex eis. Est ergo Temperantia circa
                     delectationes tactus, et gustus: quia in illis homines ardentius delectantur; quod (ut videtur)
                     rationabiliter accidit. Nam delectationes nutrimentales quae fiunt per gustum, ordinantur ad conseruationem
                     propriae personae: sed delectationes matrimoniales quae fiunt per tactum, ordinantur ad procreationem,
                     filiorum, et ad conseruationem speciei. Si ergo (ut pluries dictum est) bonum commune diuinius est quam
                     proprium, rationabiliter videtur egisse natura: Si in operibus matrimonialibus vehementiores delectationes
                     posuit, quam in operibus nutrimenti. Vel forte hoc ideo natura fecit: quia unusquisque magis solicitus est de
                     bono proprio, quam de bono alterius. Non igitur oportuit tam vehementes delectationes ponere in nutrimento,
                     quod ordinatur ad bonum proprium, et ad conseruationem indiuidui, sicut in matrimonio, quod ordinatur ad
                     bonum alterius, et ad conseruationem speciei. Si ergo contra difficilius magis bellandum est, principalius
                     insistendum est, ut per Temperantiam refraenemus delectationes venereas quae fiunt per tactum, quam
                     nutrimentales quae fiunt per gustum. Immo in ipsis delectationibus nutrimentalibus magis delectamur in tactu,
                     quam in <pb n="93"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/93.pdf"
                     /> gustu. Comedendo enim et bibendo (ut unusquisque in seipso experitur) delectamur in lingua ubi regnat
                     gustus, et in gutture ubi non est gustus, sed tactus. Et (ut manifeste experimur) magis delectamur, cum cibus
                     aut potus attingit guttur, quam cum coniungitur linguae. Credendum est enim in talibus iudicio gulosorum.
                     Recitat autem Philosophus Ethicorum 3 de quodam, nomine Phyloxenus, qui, cum esset pultiuorax, orauit, ut
                     guttur eius longius quam gruis fieret. Non enim orauit, ut lingua eius esset latior lingua bouis, ut magis
                     delectaretur per gustum, sed ut guttur eius esset longius gutture gruis, ut comedendo, et bibendo diutius
                     delectaretur per tactum. Ut ergo patet ex habitis, Temperantia principaliter est circa tactum, et ex
                     consequenti circa gustum: per accidens autem est circa delectabilia aliorum sensuum. Species autem
                     temperantiae de leui sumere possumus. Nam si spectat ad Temperantiam reprimere delectationes nutrimentales,
                     et venereas: quia delectationes nutrimentales reprimimus, si fuerimus sobrii, et abstinentes: venereas vero,
                     si fuerimus casti, et pudici: quatuor erunt partes Temperantiae, siue quatuor erunt species ipsius;
                     videlicet, sobrietas, abstinentia, castitas, et pudicitia. Nam si volumus nutrimentales delectationes
                     reprimere, oportet nos temperari a potu, et cibo. Temperando nos a potu, sumus sobrii: sicut qui excedunt in
                     potando, sunt ebrii. Temperando vero nos a cibo, sumus abstinentes. Abstinentia ergo, et sobrietas deseruiunt
                     in reprimendo delectationes nutrimentales. Sed castitas, et pudicitia venereas delectationes refraenant.
                     Oportet enim vere temperatum non exercere opera venerea, neque gestus. Prout ergo abstinet ab operibus
                     venereis, dicitur esse castus. Sed prout horret etiam ipsos gestus incitantes ad venerea, dicitur esse
                     honestus, siue pudicus. His visis de leui patet, quomodo nosipsos facere possumus temperatos. Nam
                     Temperantia, <pb n="94"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/94.pdf"
                     /> et Fortitudo quasi e contrario se habent. Fortitudo enim est in aggrediendo terribilia: sed Temperantia in
                     retrahendo se ab his, quae sunt delectabilia. Sicut ergo Fortitudo magis conuenit cum audacia; et si volumus
                     esse fortes, debemus magis esse audaces, quam timidi: sic Temperantia plus conuenit cum insensibilitate. Si
                     ergo volumus nosipsos facere temperatos, ad illam partem declinandum est, ut a delectationibus sensibilibus
                     caueamus. Melius est enim aliquas delectationes etiam licitas vitare, quam aliquas illicitas insequi.
                     Declarata igitur sunt illa quatuor, quae in principio Capituli proponebantur. Primo enim ostendebatur, quid
                     est Temperantia: quia est virtus reprimens delectationes sensibiles, et moderans insensibilitates. Secundo
                     vero declarabatur circa quae habet esse: quia principaliter est circa tactum, ex consequenti circa gustum:
                     per accidens vero circa alios sensus. Tertio autem manifestabatur, quae, et quot sunt species eius: quia
                     quatuor, duae moderantes delectationes nutrimentales, ut sobrietas, et abstinentia, et duae refraenantes
                     delectationes venereas, ut castitas, et honestas siue pudicitia. Quarto vero declaratum fuit, quomodo
                     possumus nosipsos facere temperatos: quia hoc maxime faciemus a delectactionibus abstinendo. Debemus enim
                     secundum Philosophum Ethicorum 2 hoc pati, quod senes Troiae patiebantur, ad Helenam dicentes: Abiiciamus
                     eam, id est, non respiciamus in ipsam. <pb n="95"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/95.pdf"
                     /></p>
               </div>
               <div type="chapitre" n="1.2.16">
                  <head>Quod exprobrabilius est esse intemperatum, quam timidum: et quod maxime decet Reges, et Principes esse
                     temperatos. Cap. XVI</head>
                  <p> Probat Philosophus 3 Ethic’ quatuor rationibus, detestabilius esse intemperatum, quam timidum. Nam quanto
                     magis aliquis voluntarie peccat, tanto magis est increpandus. Rursus quanto aliquis facilius potest
                     benefacere, si non benefaciat, magis est detestandus, et reprehensibilis. Intemperatus ergo magis est
                     detestandus, et reprehensibilis: tum quia magis voluntarie peccat, tum etiam quia facilius est ei facere
                     bonum, et acquirere temperantiam, quam sit acquirere fortitudinem. Quod autem magis voluntarie peccet
                     intemperatus quam timidius dupliciter ostendi potest. Primo, quia insequi voluntates intemperatas, est
                     delectabile: fugere autem et timere, est tristabile. Magis quis voluntarie agit quod facit cum delectatione,
                     quam quod facit cum tristitia. Peccans igitur per intemperantiam, magis voluntarie male agit, quam qui peccat
                     ex timore. Secundo hoc idem patet: quia (ut ait Philosophus) timor obstupefacit, et reddit naturam immobilem,
                     et attonitam: quod non facit delectatio per intemperantiam. Sed quando aliquis est in stupore, est quasi
                     extra se, nec voluntarie et deliberate agit quod agit. Tolerabilius est igitur peccare per timorem, quam per
                     intemperantiam: cum hoc sit magis voluntarium, quam sit illud. Patet ergo intemperatum dupliciter esse magis
                     increpandum, quam timidum: quia magis voluntarie male agit. Sic etiam dupliciter potest ostendi ipsum esse
                     magis increpandum: quia facilius potest benefacere. Facilius enim potest acquiri <pb n="96"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/96.pdf"
                     /> temperantia, quam fortitudo. Nam (ut in praecedenti capitulo dicebatur) temperantiam acquirimus,
                     abstinendo, et retrahendo nos a delectationibus sensibilibus: fortitudinem vero acquirere possumus,
                     aggrediendo terribilia, et experiendo pugnam: retrahi autem a delectationibus, potest fieri sine omni
                     periculo: sed aggredi terribilia, et experiri bellum, sine periculo non potest. Valde est ergo increpandus
                     carens tempesantia, cum eam sine periculo possit acquirere: non autem adeo increpandus est carens
                     fortitudine, quia virtus illa est difficilis, et cum maiori periculo acquiritur. Rursus facilius acquiri
                     potest temperantia, quam fortitudo: quia multa talia experimur in vita, multotiens enim occurrunt nobis
                     delectabilia, a quibus abstinendo disponimur, ut simus temperati. Non autem sic est de fortitudine: nam non
                     quaelibet aggressio bellorum facit nos fortes, nisi bella ista sint iusta. Sed forte toto tempore vitae
                     hominis, non occurrit ei unum iustum bellum. Non ergo sic possumus assuefieri ad opera fortitudinis, sicut ad
                     opera temperantiae: quare exprobrabilius est nos esse intemperatos, quam non esse fortes. Si ergo Regem non
                     esse virilem, et non esse constantem animo est exprobrabile, patet quod est exprobrabilius ipsum esse
                     intemperatum, et insecutorem passionum. Possumus tamen nouas rationes adducere, ostendentes, quam detestabile
                     sit, Regem intemperatum esse. Tangit enim Philosophus 3 Ethic’ de ipsa intemperantia tria, ex quibus tres
                     rationes sumi possunt, quod maxime decet Reges et Principes temperatos esse. Est enim intemperantia (ut
                     ibidem tangitur) vitium maxime bestiale, puerile, et turpe siue exprobrabile. Quod autem sit vitium maxime
                     bestiale, patet. Nam (ut supra dicebatur) temperantia et intemperantia fieri habent circa delectabilia
                     tactus, et gustus, secundum quae, delectari commune est nobis, et brutis. Ideo 3 Ethic’ dicitur, quod quia
                     temperantia et intemperantia est circa <pb n="97"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/97.pdf"
                     /> delectationes, quibus reliqua animalia communicant, ideo intemperati sunt seruiles, et bestiales. Bestia
                     enim, quia deficit intellectu, naturaliter est quid seruile. Si ergo indecens est Regem, cuius est aliis
                     dominari, esse bestialem et seruilem: indecens est ipsum esse intemperatum. Secundo intemperantia est vitium
                     maxime puerile. Pueri enim, quia usum rationis non habent, non viuunt ratione sed passione. Ideo maxime
                     videmus eos sequi delectabilia, et esse insecutores passionum. Unde Philosophus 3 Ethicorum vim
                     concupiscibilem, secundum quam habet esse vitium intemperantiae assimilat puero: quia sicut puer debet regi
                     per paedagogum, sic vis concupiscibilis est regenda, et regulanda per rationem. Si ergo indecens est Regem
                     esse puerum moribus, et non sequi rationem, sed passionem: indecens est ipsum esse intemperatum. Tertio est
                     hoc indecens Regi: quia huiusmodi vitium maxime est turpe, et contemptibile. Homines enim intemperati quia
                     appetunt vilia et turpia, ideo, si in principatu sint, maxime contemnuntur: quia quilibet indignatur Regi ab
                     eo quod est intemperatus, et non sequitur rationem, sed passionem. Quare si decet personam regiam ostendere
                     se reuerendam et honore dignam, maxime indecens est eam esse intemperatam. Exemplum autem huius habemus in
                     Rege Sardanapallo, qui cum esset totus muliebris, et deditus intemperantiae (ut recitat Iustinus Historicus,
                     libro 1 abbreuiationis Trogi Pompeii) non exibat extra, ut haberet colloquia cum baronibus regni sui; sed
                     omnes collocutiones eius erant in cameris ad mulieres: et per literas mittebat Baronibus et Ducibus, quid
                     vellet eos facere. Accidit autem, quod, cum quidam Dux exercitus diu ei seruiuisset, et fideliter, Rex ille
                     volens complacere illi Duci, praecepit quod duceretur ad ipsum. Dux autem ille assuetus rebus bellicis,
                     videns Regem suum esse totum muliebrem et bestialem, statim ipsum habuit in <pb n="98"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/98.pdf"
                     /> contemptum: et indignatus de turpitudine eius, voluit eum inuadere. Rex autem timens, fugit: et quia
                     credebat se non posse fugere manus illius Ducis, clausit se in quadam domo, et cum toto thesauro, et omnibus
                     supellectilibus suis, se combussit. Sensibiliter enim videmus, quod dediti voluptatibus sensibilibus,
                     contemnuntur. Immo quia intemperati iniuriantur aliis, in personis maxime coniunctis, ut in uxoribus, et in
                     filiabus: maxime prouocant alios contra se. Et quia potissime timendum est Regibus et Principibus, ne furor
                     populi incitetur contra eos, maxime expedit eos temperatos esse. </p>
               </div>
               <div type="chapitre" n="1.2.17">
                  <head>Quid est liberalitas, et circa quae habet esse, et quomodo possumus nosipsos liberales facere. Cap.
                     XVII</head>
                  <p> Numerabantur superius duodecim virtutes, inter quas (ut dicebatur) quatuor erant Cardinales et principales;
                     videlicet, Prudentia, Iustitia, Fortitudo, et Temperantia. Postquam ergo diximus de his quatuor virtutibus,
                     et ostendimus quomodo Reges et Principes illis virtutibus decet esse ornatos. Reliquum est pertransire ad
                     virtutes alias. Virtutes autem aliae vel respiciunt exteriora bona, vel exteriora mala. Si exteriora bona,
                     illa vel sunt bona secundum se, vel in ordine ad aliud. Primo ergo dicemus de virtutibus respicientibus
                     exteriora bona secundum se. Postea determinabimus de virtutibus respicientibus exteriora bona in ordine ad
                     aliud. Bona autem exteriora vel sunt utilia, ut pecunia, et diuitiae, et omnia quae numismate mensurari
                     possunt: vel sunt honesta, ut honores. Primo ergo dicemus de virtutibus respicientibus bona utilia: et postea
                     de respicientibus bona honesta. Incipit enim nostra cognitio a sensu. Cum ergo bona utilia sensibiliora sint
                     honestis, prius determinandum <pb n="99"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/99.pdf"
                     /> est de virtutibus respicientibus bona utilia. Circa autem bona utilia (ut determinari habet 4 Ethic’) est
                     duplex virtus: liberalitas, et magnificentia. Hae autem duae virtutes respiciunt sumptus, et pecuniam: sed
                     non eodem modo: nam liberalitas (quae alio modo largitas nuncupatur) dicitur respicere sumptus mediocres:
                     magnificentia vero dicitur respicere magnos sumptus; quod quomodo sit intelligendum, in prosequendo patebit.
                     Si igitur in faciendo sumptus conuenit deficere, quod facit auaritia: et superabundare, quod facit
                     prodigalitas, quia utrunque est contra rectam regulam rationis, oportet dare virtutem aliquam mediam inter
                     auaritiam, et prodigalitatem: huiusmodi autem virtus est liberalitas. Patet ergo quid est liberalitas. Nam
                     sicut fortitudo quia est media inter timores et audacias, ideo est virtus reprimens timores, et moderans
                     audacias: ita liberalitas quia est media inter auaritias et prodigalitates, ideo est virtus reprimens
                     auaritias, et moderans prodigalitates. Consistit autem haec virtus in recto usu pecuniae. Ad rectum autem
                     usum pecuniae tria requiruntur. Primo quod non accipiat eam unde non debet. Secundo quod accipiat unde debet.
                     Tertio quod expendat prout debet. Spectat autem ad liberalem non usurpare alios redditus, et custodire
                     proprios. Nam licet liberales non diligat pecuniam secundum se, sed ut eam ordinet ad debitos sumptus: tamen
                     ut possit debitos sumptus facere, non debet proprios redditus inaniter dispergere. Ergo non usurpare redditus
                     alienos, habere debitam curam de propriis, et ex eis debitos sumptus facere: sunt illa tria circa quae
                     videtur esse liberalitas. Non autem est circa haec tria aeque principaliter et primo. Nam circa expendere et
                     circa debitos sumptus facere, est liberalitas principaliter, et primo. Circa autem proprios redditus
                     custodire, et circa non accipere alienos, est ex consequenti. Usurpans enim bona utilia, et non accipiens ea
                     sicut debet, nimis videtur auidus pecuniae. Propter <pb n="100"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/100.pdf"
                     /> quod Philosophus 4 Ethic’ usurarios, lenones, idest viuentes de meretricio, expoliatores mortuorum, et
                     aleatores, dicit esse turpia lucra: et omnes tales appellat illiberales. Aleator enim et omnis lusor
                     taxillorum illiberalis est: lucratur enim ab amicis, quibus oportet bene facere. Est igitur liberalitas circa
                     non accipere unde non debet: non tamen est circa haec principaliter. Nam accipientes unde non debent, magis
                     sunt iniusti, quam illiberales, ut vult Philosophus 4 Ethic’. Quare non est liberalitas principaliter circa
                     non accipere unde non debet, nec circa accipere unde debet: sed est principaliter circa expendere quomodo
                     debet. Nam propter quod unumquodque tale, et illud magis. Si enim liberalis conseruans proprios redditus, et
                     accipiens unde debet, hoc ideo facit, ut possit ex propriis redditibus debitos sumptus facere, et expendere
                     sicut debet: merito liberalitas principalius est in expendendo et in benefaciendo aliis; ex consequenti autem
                     est circa custodire proprios redditus, et circa non usurpare alienos. Probat enim Philosophus 4 Ethicorum
                     quinque rationibus, liberalitatem magis esse circa expendere et circa beneficiare alios, quam circa proprios
                     redditus custodire. Liberalitas enim (ut dictum est) esse debet circa debitum usum pecuniae. Uti autem
                     pecunia, est expendere eam et tribuere eam aliis. Custodire autem proprios redditus, non est uti pecunia, sed
                     magis est acquirere et generare ipsam. Propter quod patet liberalitatem esse magis circa expendere et circa
                     tribuere pecuniam aliis, quam circa proprios redditus custodire. Secundo hoc idem patet, quia ad virtutem
                     principalius spectat facere maius bonum. Maius autem bonum est benefacere, quam bene pati, et bene operari,
                     quam turpia non operari. Qui autem debite expendit et aliis dona largitur, benefacit. Custodiens vero
                     proprios redditus, et accipiens pecuniam a propriis possessionibus, <pb n="101"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/101.pdf"
                     /> bene patitur siue bene recipit eo modo quo debet. Non usurpans autem aliena, non operatur turpia. Si ergo
                     melius est benefacere, quam non malefacere, vel quam bene pati: melius est bene expendere, quam aliena non
                     surripere vel quam propria custodire. Tertio hoc idem patet: quia circa illud magis consistit virtus, circa
                     quod consurgit maior laus. Maior autem laus consurgit in bene expendendo, et aliis benefaciendo, quam in
                     custodiendo propria, vel in non usurpando aliena. Liberalitas ergo principalius consistit in debite
                     expendendo, et benefaciendo aliis. Quarto hoc idem patet: quia virtus principalius est circa difficilius.
                     Difficilius autem est aliis dona tribuere, quam proprios redditus custodire, vel quam aliena non surripere.
                     Nam custodire propria secundum se non est difficile: quia unusquisque naturaliter inclinatur ut se diligat,
                     et ut sua bona custodiat. Dare autem propria bona, secundum se difficultatem habet: quia propria bona sunt
                     aliquid ad nos pertinens, et naturaliter afficimur ad illa. Immo auari adeo afficiuntur ad ista exteriora
                     bona, ut pecuniam, quam habent, reputent aliquid incorporatum sibi. Videtur enim eis, quando accipitur
                     pecunia ab eis, quod accipiatur aliquid de proprio corpore. Quia igitur bona propria sunt nobis quasi
                     coniuncta, aliena vero sunt disiuncta: non est adeo difficile non usurpare aliena, ad quae non ita afficimur,
                     quia non sunt nobis coniuncta: sicut est difficile dare propria, ad quae magis afficimur, quia nobis
                     quodammodo coniunguntur. Quare circa debite expendere, et circa aliis bona tribuere, principalius consistet
                     liberalitas, tanquam circa magis difficile. Quinto hoc idem patet: quia cum liberales maxime amentur, circa
                     illud maxime consistit liberalitas, quod quis agendo maxime amatur. Non autem maxime amatur aliquis, si
                     aliena bona non surripiat, vel si proprios redditus custodiat. Sed maxime <pb n="102"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/102.pdf"
                     /> diligitur si ex propriis redditibus debitos sumptus faciat, et bonis et dignis magna dona tribuat. Quare
                     in bene expendendo, et aliis bona retribuendo principaliter liberalitas consistit. Viso quid est liberalitas,
                     quia est virtus reprimens auaritias, et moderans prodigalitates. Et ostenso circa quae habet esse, quia
                     principaliter est circa debitos sumptus, et circa debitas rationes; ex consequenti autem est in custodiendo
                     redditus proprios, et non in usurpando alienos: de leui patet, quomodo nos possumus facere liberales. Nam
                     sicut quia fortitudo plus opponitur timori quam audaciae, facimus nosipsos fortes, declinando ad audaciam;
                     ita quod potius plus audeamus, quam minus. Sic quia liberalitas magis opponitur auaritiae quam prodigalitati,
                     declinandum est magis ad prodigalitatem quam ad auaritiam, et magis debemus superabundare in dando, quam
                     deficere. </p>
               </div>
               <div type="chapitre" n="1.2.18">
                  <head>Quod Reges et Principes quodammodo impossibile est esse prodigos, et quod maxime detestabile est eos esse
                     auaros, et quod potissime decet eos liberales esse. Cap. XVII</head>
                  <p> Vult Philosophus 4 Ethicorum liberalitatem non esse in multitudine datorum, sed in habitu, idest in
                     facultate et voluntate dantis. Nam (ut ibidem scribitur) nihil prohibet minora dantem, vel liberaliorem esse,
                     si a minoribus recipiat. Liberalitas igitur mensuram recipit ex proportione datorum ad possessiones dantis.
                     Ideo Philosophus ait Tyrannos non esse prodigos: quia non videntur posse superabundare multitudine
                     possessionis, dationis, et expensis. Quicunque enim tot habet, et tanta recipit, quod dationes et expensae
                     multitudinem <pb n="103"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/103.pdf"
                     /> possessionum superare non possint, quodammodo prodigus esse non potest. Reges igitur et Principes quia
                     multitudine possessionum superabundant, non solum non possunt esse prodigi, sed vix possunt attingere ut sint
                     liberales. Semper ergo cogitare debent, quod minora faciunt, quam deceat. Ex hoc autem apparere potest quod
                     indecens sit eos esse auaros. Nam si regnum alicuius debet esse naturale, proportionari debet his quae
                     videmus in natura. In naturalibus autem nihil est ociosum, ut probant physica dicta. Ergo nec in regimine
                     vitae humanae aliquid ociosum esse debet. Quare cum natura humana modicis contenta sit, quia uni personae
                     modica sufficiunt: si una aliqua persona multitudine diuitiarum superabundat, ociosae sunt diuitiae illae, si
                     non ordinantur ad bonum aliorum. Quanto igitur Reges et Principes pluribus diuitiis superabundant; tanto
                     detestabilius est eos auaros esse. Probat Philosophus 4 Ethicorum triplici ratione, quod auaritia peior est
                     prodigalitate, propter quod omnino detestabile est Reges et Principes esse auaros: tam enim fugienda est
                     auaritia a principibus quod si possent esse prodigi, melius esset eos esse prodigos quam auaros. Primo enim,
                     quia melius est infirmari morbo curabili, quam incurabili. Prodigalitas autem morbus est curabilis, vel ab
                     aetate, vel ab egestate. Nam qui prodigi sunt in iuuentute (quia senes auariores sunt iuuenibus) cum veniunt
                     ad senectutem, ut plurimum curatur eorum prodigalitas, et desinunt esse prodigi. Curari etiam potest ab
                     egestate: nam qui prodigi sunt, ut plurimum egent, quia expensae superabundant redditibus. Experiendo ergo
                     indigentiam, inducuntur ut non sint prodigi. Est ergo secundum Philosophum prodigalitas moribus curabilis,
                     vel ab aetate, vel ab egestate. Sed auaritia est moribus incurabilis: quia quanto quis procedit in auaritia,
                     et quanto plus senescit, tanto magis auarus efficitur. Si ergo caput regni, a quo totum regnum dirigi <pb
                        n="104"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/104.pdf"
                     /> debet, indecens est aegrotare secundum mores morbo incurabili, omnino detestabile est Regem esse auarum,
                     et quod melius esset ipsum esse prodigum, quam auarum. Secundo hoc idem patet: quia prodigalitas magis est
                     propinqua virtuti, quam auaritia: nam liberalis non libenter recipit, et libenter dat: quorum utrunque facit
                     prodigus: neutrum tamen facit auarus. Non ergo differt prodigalitas a liberalitate, nisi quia prodigus non
                     dat ut debet, et quibus debet, et cuius gratia debet. Quare cum prodigus non sit amator pecuniae, sicut nec
                     liberalis, de leui quis cum sit prodigus, fieri poterit liberalis. Si ergo omnino decens est Regem esse
                     virtuosum, tanto detestabilius est ipsum esse auarum, quam prodigum: quanto auaritia plus contrariatur
                     virtuti, quam prodigalitas. Tertio hoc est detestabilius: quia Rex positus est in regno propter salutem
                     regni, et ut prosit iis qui in regno sunt. Auarus autem nulli prodest, quia etiam sibiipsi nequam est:
                     prodigus autem multis prodest. Omnino ergo detestabile est, Regem esse auarum. Viso quod quasi impossibile
                     est Reges esse prodigos, et quod omnino detestabile est eos esse auaros: restat ostendere, quod deceat eos
                     esse largos, liberales, et communicatiuos. Haec enim virtus, quae est circa sumptus, per quandam
                     similitudinem dicitur largitas, et liberalitas, et communicabilitas. Largitas enim dicitur ad similitudinem
                     vasorum. Vasa enim habentia os artum, non abunde emittunt quod in eis est. Abundans ergo in sumptibus, et
                     dationibus, dicitur largus: quia ad modum largi vasis abunde emittit quae continet. Cum ergo tanto deceat
                     fontem habere os largius, quanto ex eo plures participare debent: tanto decet Regem largiorem esse, quanto
                     influentia eius ad plures extendenda est, quam influentia aliorum. Secundo huiusmodi virtus dicitur
                     liberalitas: quia pollentes ea sunt ad similitudinem liberorum. Auari enim non sunt liberi, <pb n="105"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/105.pdf"
                     /> sed sunt serui peuniae. Quare si indecens est Reges, et Principes esse seruos, conueniens est eos esse
                     liberales. Tertio huiusmodi virtus dicitur communicabilitas: quia per eam homines communicant sua bona, per
                     quam communicationem ab aliis potissime diliguntur: nam liberales sunt potissime amabiles. Quare si maxime
                     decet Reges et Principes, ut sint dilecti ab iis qui sunt in Regno, maxime decet eos liberales esse. Spectat
                     autem ad liberalem primo respicere quantitatem dati, ut non det minus, vel plus, quam debeat. Secundo debet
                     respicere quibus det, ut non det quibus non oportet. Tertio videndum est cuius gratia det, ut det boni
                     gratia, non propter aliquam aliam causam. Reges enim et Principes vix possunt deuiare a liberalitate in dando
                     plus, quia magnitudo expensarum vix potest excedere multitudinem reddituum. Imo si contingat liberalem dare
                     plus quam deceat, ut vult Philosophus, moderate tristabitur. Nam magis grauatur liberalis, sit det minus quam
                     debeat, vel si non expendat ubi oportet, quam si expendat ubi non oportet. Deuiant autem a liberalitate
                     Reges, et Principes in dando quibus non oportet, vel cuius gratia non oportet. Dant enim (ut Philosophus ait)
                     histrionibus, adulatoribus, vel aliis, quibus non oportet dare: quia magis deceret eos esse pauperes, quam
                     diuites. Sic etiam dant cuius gratia non oportet. Non enim dant boni gratia, sed magis dant ut laudentur, et
                     propter inanem gloriam vel propter aliquam aliam causam. Decet igitur Reges esse liberales: et ut liberales
                     sint, oportet eos beneficiare bonos, et boni gratia. <pb n="106"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/106.pdf"
                     /></p>
               </div>
               <div type="chapitre" n="1.2.19">
                  <head>Quid est magnificentia, et circa quae habet esse, et quomodo possumus nos ipsos magnificos facere. Cap.
                     XIX</head>
                  <p> Dicebatur supra, circa sumptus duplicem esse virtutem. Unam, quae respicit moderatos sumptus, quam
                     liberalitatem vocant. Aliam, quae respicit sumptus magnos, quam magnificentiam nominant. Sed cum magis, et
                     minus non videantur diuersificare speciem, et naturam rerum, ut vult Philosophus 1 Politicorum, non videtur
                     sufficienter distingui magnificentia a liberalitate per hoc, quia haec est circa magnos sumptus, illa vero
                     circa mediocres. Sciendum ergo quod de ratione virtutis est, quod sit circa bonum, et difficile. quare cum in
                     maioribus sumptibus reperiatur specialis ratio bonitatis et difficultatis, quae non reperitur in mediocribus
                     sumptibus, dici potest magnanimitatem quae est circa magnos sumptus, esse virtutem aliam a liberalitate, quae
                     est circa mediocres. Vel possumus dicere, quod sumptus ad duo comparari possunt. Videlicet, ad facultates
                     eius qui facit sumptus, et ad opera in quae sumptus illi expenduntur. Erit ergo circa pecuniam duplex virtus.
                     Una, quae aequat dationes, et expensas facultatibus: et haec est liberalitas. Ideo dicitur esse liberalitas
                     circa mediocres sumptus, non secundum se, sed per comparationem ad dantem, et ad facientem sumptus. Ideo
                     largitor multorum posset esse auarus, si illa multa non aequarentur facultatibus dantis. Dicebatur enim supra
                     non esse liberalitatem in multitudine datorum. Liberalis ergo adaequat dationes, et sumptus facultatibus. Sed
                     magnificus vult proportionare sumptus operibus: unde et nomen accepit. Ab ipsa enim factione, et ab ipso
                     opere denominatur magnificentia. Dicitur enim magnificus, quasi magna faciens. Inde est ergo, quod quia <pb
                        n="107"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/107.pdf"
                     /> in quocunque statu homo sit, et quascumque facultates habeat, siue multas, siue mediocres: difficile est
                     bene uti illis et bene aequare sumptus facultatibus. Ideo liberalitas se extendit ad mediocres sumptus.
                     Sumptus enim, vel possunt considerari secundum se, vel ut proportionantur facultatibus. Si autem
                     considerantur sumptus secundum se: sic liberalitas est circa magnos sumptus, si faciens eos, multas habeat
                     facultates: et etiam circa mediocres, si faciens sumptus illos, mediocriter facultatibus abundet. Sed si
                     sumptus non considerentur secundum se, sed ut proportionantur facultatibus: sic liberalitas semper est circa
                     mediocres sumptus. Nam sicut parui sumptus sunt mediocres et proportionati pauperibus: sic magni, sunt
                     mediocres, et proportionati diuitibus. Cum ergo liberalitas non respiciat sumptus secundum se, sed ut
                     proportionantur facultatibus, non dicitur esse circa magnos et mediocres sumptus, sed circa mediocres tantum.
                     Liberalitas igitur, quae respicit sumptus proportionatos facultatibus, se extendit ad quascunque facultates:
                     quia etiam in mediocribus facultatibus difficile est bene se habere in illis. Magnificentia vero, respiciens
                     sumptus ut sunt decentes operibus, non respicit quaecunque opera: quia non est difficile facere decentes
                     sumptus in quibuscunque operibus, sed in magnis. Ideo magnificentia a magnis operibus sumpsit nomen. In
                     magnis autem operibus contingit aliquos deficere, quia non intendunt quomodo magna opera faciant, sed quomodo
                     parum expendant. Et tales vocantur paruifici. Aliqui vero etiam in magnis operibus plus expendunt quam opera
                     illa requirant, et tales vocantur consumptores. Philosophus vero vocat eos chaunos idest ignes et fornaces,
                     quia tales sicut fornax omnia consumunt. Quidam vero in magnis operibus faciunt decentes sumptus: et tales
                     sunt virtuosi, et vocantur magnifici. Erit igitur magnificentia media inter paruificentiam, et consumptionem:
                     sicut liberalitas est media inter auaritiam, et <pb n="108"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/108.pdf"
                     /> prodigalitatem. Patet ergo quid est magnificentia. Nam sicut liberalitas est reprimens auaritias, et
                     moderans pro digalitates: sic magnificentia est reprimens paruificentias, et moderans consumptiones. Et sicut
                     liberalitas est faciens sumptus, et dationes proportionatas facultatibus: sic magnificentia est faciens
                     sumptus decentes magnis operibus. Viso quid est magnificentia: restat videre circa quae habet esse. Homo enim
                     (quantum ad praesens) ad quatuor potest comparari: videlicet, ad ipsum Deum, ad totam communitatem, ad
                     aliquas personas, et ad seipsum. Magnificus enim circa omnia ista decenter se habere debet: non tamen aeque
                     principaliter intendere debet circa omnia ista. Nam principaliter et primo, homo debet esse magnificus circa
                     diuina, constituendo (si facultates tribuant) templa magnifica, sacrificia honorabilia, praeparationes
                     dignas. Ideo dicitur 4 Ethicorum, quod honorabiles sumptus, quos debet facere magnificus, sunt circa Deum.
                     Secundo spectat ad magnificum (si adsit facultas) facere decentes sumptus circa totam communitatem. Nam ipsa
                     bona communia quodammodo diuina sunt. Unde Philosophus ait, quod dona communia habent aliquid simile donis
                     Deo sacratis. Bonum enim diuinum valde debiliter repraesentatur in una persona singulari: sed in tota
                     communitate pulchrius elucescit diuinum bonum. Tertio magnificus se decenter habere debet circa aliquas
                     personas speciales, ut circa personas honore dignas. Nam in hoc potissime apparet magnificentia, quando quis
                     magna facit iis qui sunt magis digni. Quarto debet se decenter habere magnificus circa personam propriam:
                     debet enim quis magnifice se habere circa magna opera respectu personae propriae. Magna autem opera possunt
                     dici illa, vel quae durant per totam vitam, cuiusmodi sunt domus, et aedificia. Vel quae fiunt raro in tota
                     vita, cuiusmodi sunt nuptiae, et militiae. Decet enim magnificum (ut dicitur 4 Ethicor’) habitationem
                     praeparare <pb n="109"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/109.pdf"
                     /> decenter, et magis debet intendere quomodo facere debeat admirabiles, et diuturnas domus, quam quomodo
                     faciat eas sophysticas et apparentes. Sic etiam decet magnificum, nuptias, et militias, et talia quae raro
                     occurrunt, magnifice facere. Patet ergo circa quid est magnificentia: quia est circa sumptus decentes magnis
                     operibus. Principaliter tamen est circa magnos sumptus impensos erga diuina, et erga totam communitatem. Ex
                     consequenti vero est erga magnos sumptus impensos circa personas dignas, et circa seipsum. Ostenso quid est
                     magnificentia, et circa quae habet esse: de leui patet, quomodo possumus nosipsos magnificos facere. Nam
                     sicut liberalitas plus contrariatur auaritiae, quam prodigalitati: sic magnificentia plus contrariatur
                     paruificentiae, quam consumptioni. Nos ergo ipsos (si facultas adsit) faciemus magnificos, declinando ad
                     consumptionem, ut etiam in magnis operibus potius superabundent sumptus, quam deficiant. </p>
               </div>
               <div type="chapitre" n="1.2.20">
                  <head>Quod maxime detestabile est, Reges et Principes esse paruificos, et quod decet eos magnificos esse. Cap.
                     XX</head>
                  <p> Tangit autem Philosophus 4 Ethicor’ sex proprietates ipsius paruifici: quae si inessent regibus, maxime
                     derogarent regiae maiestati. Prima proprietas est, quia circa omnia deficit, quod ex ipso nomine patet. Esse
                     enim paruificum, est facere parua et defectiua. Secunda proprietas est, quia si contingat paruificum, et
                     magna expendere pro paruo, perdit magnum bonum. Unde et prouerbialiter dicitur, Viles homines nuptias, et
                     conuiuium perdunt pro denariato piperis. Dum enim circa magnum conuiuium non faciunt decentes sumptus,
                     volentes parcere modicae expensae, totum conuiuium indecens redditur. <pb n="110"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/110.pdf"
                     /> Tertia proprietas est, quod quaecunque facit paruificus, semper facit tardans. Videtur enim ei, quod
                     remouere a se pecuniam, sit abscindere membra a proprio corpore. Ideo sicut dato quod necesse sit aliquem
                     mutilari, et inscindi mutilationem illam, et inscissuram tardat, et subterfugit quantum potest: sic dato quod
                     paruificum oporteat expensas facere, tamen illos sumptus tardat, et subterfugit quantum potest. Quarta est,
                     quia paruificus non intendit qualiter faciat magnum opus, ut qualiter faciat debitas largitiones, vel quomodo
                     faciat decentes nuptias: sed tota sua intentio est, quomodo faciat paruos sumptus. Est enim proprietas
                     paruifici, ut appretietur plus pecunia quam opus. Quinta proprietas eius est, ut semper expendat cum
                     tristitia, et dolore. Dicebatur enim, quod paruificus reputat exteriora bona, quae habet, quasi sibi
                     incorporata, et quasi pertinentia ad substantiam suam. Et quia sic afficitur ad ea et ita continuat se illis,
                     ideo sicut in incisione corporis propter diuisionem continui resultat ibi tristitia et dolor: sic in
                     separatione pecuniae, quae fit per expensas, quia est ibi quasi quaedam diuisio continui, eo quod paruificus
                     reputat suam pecuniam quasi sibi incorporatam et continuatam, non potest eam expendere, et ipsam a se
                     remouere sine tristitia, et dolore. Participat enim in hoc paruificus cum auaro: quia omnis paruificus auarus
                     est, sicut omnis magnificus liberalis. Sexta est, quia cum paruificus nihil faciat, videtur tamen ei quod
                     semper agat maiora, quod debeat. Dictum est enim, quod paruificus plus appreciatur pecuniam, quam dationes,
                     et sumptus, quae sunt opera virtutum. Pecuniam enim reputat quid earum, opera virtutum aestimat quid vile, et
                     non appreciatur ea. Cum igitur vix possit aliquis dare ita modicum de caro, dato etiam quod multum recipiat
                     de vili, quin videatur ei plus dare, quam debeat: non potest paruificus ita modicum sumptum facere erga
                     quodcunque opus, quin semper videatur ei quod agat maiora, <pb n="111"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/111.pdf"
                     /> quam debeat. Quare si detestabile est regiam maiestatem circa omnia deficere, magna bona pro modico
                     perdere, semper tardare, et nihil prompte facere, et nunquam intendere quomodo faciat magna opera virtutum,
                     sed quomodo modicum expendat, semper facere sumptum cum tristitia et dolore; et cum nihil facit, credere se
                     magna operari, quia omnia haec valde derogant regiae maiestati, omnino detestabile est Regem esse paruificum.
                     Quod autem deceat ipsum esse magnificum, sufficienter probant superiora dicta: in quibus ostendimus circa
                     quae magnificentia habet esse. Dicebatur enim magnificentiam principaliter esse circa opera diuina, et circa
                     communia: ex consequenti vero circa personas dignas, et circa seipsum. Cum ergo Rex sit caput regni, et sit
                     persona honorabilis, reuerenda, et publica, et ad ipsum pertineat distribuere bona regni, maxime decet ipsum
                     esse magnificum. Nam quia est caput regni, et gerit in hoc Dei vestigium, qui est caput et Princeps uniuersi,
                     maxime spectat ad ipsum magnifice se habere circa templa sacra, et erga praeparationes diuinorum. Quia vero
                     est persona publica, ad quam ordinatur tota communitas, et totum regnum, maxime spectat ad eum magnifice se
                     habere circa bona communia, et circa ea quae respiciunt regnum totum. Rursus quia ad ipsum maxime spectat
                     distribuere bona regni, omnino decet eum magnifice se habere erga personas dignas, quibus digne competunt
                     illa bona. Amplius quia (ut dictum est) regia persona debet esse reuerenda et honore digna, spectat ad Regem
                     magnifice se habere erga personam propriam, et erga personas sibi coniunctas, ut erga uxorem et filios,
                     habendo habitationes honorabiles, faciendo nuptias decentes, exercendo militias admirabiles. <pb n="112"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/112.pdf"
                     /></p>
               </div>
               <div type="chapitre" n="1.2.21">
                  <head>Quae sunt proprietates magnifici, et quod proprietates illas Reges et Principes habere debent. Cap.
                     XXI</head>
                  <p> Philosophus 4 Ethicorum capitulo De magnificentia, tangit sex proprietates magnifici, quas habere decet
                     Reges et Principes. Prima proprietas est, quia magnificus assimilatur scienti. Dicebatur enim spectare ad
                     magnificum in magnis operibus facere decentes sumptus. Cognoscere autem quibus magnis operibus qui sumptus
                     sint conuenientes, esse non potest, nisi quis polleat scientia, et intellectu. Secunda proprietas magnifici,
                     est facere magnos sumptus, non ut ostendat seipsum, sed boni gratia. Est enim hoc commune cuilibet virtuti,
                     agere non propter fauorem, vel propter gloriam hominum, sed gratia boni. Specialiter tamen hoc dicitur esse
                     proprium magnificentiae. Nam cum in operibus magnificis, ut cum aliquis magnifice se habet erga cultum
                     diuinum, et erga rempublicam, et circa personas dignas, maxime quis apparet gloriosus, et maxime quis ab
                     hominibus laudatur, difficile est in talibus non quaerere humanam laudem. Et quia virtus est circa bonum et
                     difficile, ideo maxime spectat ad magnificum in suis magnificis operibus, et distributionibus intendere
                     finaliter bonum, et non fauorem, et gloriam hominum. Tertia proprietas magnifici, est facere sumptus et
                     distributiones delectabiliter et prompte. Nam qui prius quam sumptus faciat, diu ratiocinatur, et omnes
                     minutas expensas inquirit, et non delectabiliter, et prompte largitur quae largiti debet, non est magnificus,
                     sed paruificus. Ideo dicitur 4 Ethic’ quod diligentia ratiocinii est paruifica. Quarta, est magis intendere
                     qualiter faciat opus optimum, et decentissimum, quam qualiter, et quantum sumptum faciat ad opus <pb n="113"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/113.pdf"
                     /> illud: ut si debet magnificus aliquod templum construere in honorem diuinum, vel aliqua dona conferre
                     personis dignis, magis intendet quomodo templum illud sit admirabile et pulchrum, et quomodo dona illa sint
                     magna et decentia, quam quot et quanta numismata oporteat ipsum consumere propter huiusmodi opera. Quinta
                     proprietas est, quod magnificus est excellenter liberalis. Idem est enim esse magnificum, quod esse
                     abundanter liberalem. Nam (ut infra patebit) magnificentia est quaedam perfectio, et quidam ornatus
                     liberalitatis: sicut magnanimitas est quaedam perfectio, et quidam ornatus omnium virtutum. Cum enim ille sit
                     magnificus, qui in magnis operibus facit decentes sumptus: si facere decentes sumptus est esse liberalem,
                     facere maximos decentes sumptus, quos facit magnificus, est esse maxime liberalem. Sexta proprietas
                     magnifici, est aequali sumptu facere opus magis magnificum. Paruifici enim, quia semper intendunt, quomodo
                     parcant numo, ut supra dicebatur, pro modico multum perdunt. Magnificus ergo, cui non est curae de ratiocinio
                     ab aequali sumptu, facit opus magis magnificum, quia non parcit decentibus sumptibus. Contingit enim
                     aliquando auarum plus expendere in aliquo negocio, quam liberalem: tamen quia semper nititur auarus aliquas
                     decentes expensas subtrahere, etiam si modice sint, et parui valoris, ideo opus, ubi multum expendit,
                     indecenter facit. Quare ab aequale sumptu, vel etiam aliquando a minori, liberalis, vel magnificus facit
                     decentius opus, quam paruificus, et auarus. Has autem proprietates debere inesse Regibus et Principibus,
                     videre non est difficile: ipsi enim maxime debent esse scientes, et cognoscentes, qui sumptus quibus operibus
                     deceant. Ad eos autem maxime spectat facere magnas largitiones, et excellentes sumptus boni gratia Nam maxime
                     debet bonum intendere, qui regnum debet in bonum dirigere. Sic etiam ad eos spectat delectabiliter, et
                     prompte sumptus facere. <pb n="114"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/114.pdf"
                     /> Nam (ut supra dicebatur) quia modicis natura contenta est, ociosae sunt diuitiae, nisi ex eis fiant
                     debitae largitiones, et decentes sumptus. Quanto igitur Reges, et Principes magis abundant facultatibus, et
                     diuitiis, tanto magis decet eos ampliores retributiones facere, et magis delectabiliter, et prompte
                     expendere. Decet etiam Reges, et Principes magis intendere, quomodo faciant excellentia opera virtutum, quam
                     quomodo parcant nummis et expensis. Oportet etiam eos esse excellenter liberales, et semper facere magnifica
                     opera. Omnes igitur proprietates magnifici per amplius, et perfectius decet ipsos Reges habere. Unde et
                     Philos’ 4 Ethic’ vult, quod non quilibet possit esse magnificus: quia non quilibet potest facere magnos
                     sumptus. Sed, ut ibidem dicitur, tales oportet esse nobiles et gloriosos. Quare quanto est nobilior aliis,
                     tanto decet ipsum pollere magnificentia, et habere proprietates magnifici. </p>
               </div>
               <div type="chapitre" n="1.2.22">
                  <head>Quid est magnanimitas, et circa quae habet esse, et quomodo possumus nosipsos magnanimos facere. Cap.
                     XXII</head>
                  <p> Bonorum exteriorum (ut supra dicebatur) quaedam sunt utilia, ut pecuniae, et uniuersaliter quicquid potest
                     mensurari numismate. Quaedam vero sunt bona honesta, cuiusmodi sunt honores. Sicut igitur circa ipsa bona
                     utilia est duplex virtus una respiciens magnos sumptus, ut magnificentia, et alia quae respicit mediocres, ut
                     Liberalitas: sic circa ipsa bona honesta est duplex virtus, una quae respicit magnos honores, ut
                     magnanimitas, et alia quae respicit mediocres, quae communi nomine dici potest honoris amatiua. In magnis
                     autem honoribus tripliciter quis se habere potest. Nam quidam in talibus deficiunt, ut pusillanimes. Quidam
                     vero superabundant, ut praesumptuosi. Quidam autem se habent, ut decet, ut magnanimi. <pb n="115"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/115.pdf"
                     /> Videmus enim aliquos de se aptos ad magna, potentes magna et ardua exercere: quadam tamen pusillanimitate
                     ducti, retrahunt se ab huiusmodi magnis. Tales ergo in talibus deficiunt. Sed quidam econtrario
                     superabundant, ingerentes se ad aliqua, quae digne complere non possunt, quos Philosophus vocat chaunos,
                     idest fimosos et ventosos. Nos autem eos praesumptuosos vocare possumus. Magnanimus vero medius est inter
                     pusillanimum, et praesumptuosum. Non enim se retrahit ab arduis operibus, quae potest digne agere, ut
                     pusillanimus, nec se ingerit ad ea, quae digne complere non potest, ut praesumptuosus. Quare manifeste patet,
                     quid sit magnanimitas. Nam sicut liberalitas, quae est media inter auaritias, et prodigalitates, ideo est
                     virtus quaedam reprimens auaritias, et moderans prodigalitates: sic magnanimitas, quia est media inter
                     pusillanimitatem, et praesumptionem, est virtus quaedam reprimens pusillanimitates, et moderans
                     praesumptiones. Viso quid est magnanimitas, de leui patet, circa quae habet esse. Videtur autem Philosophus 4
                     Ethicor’ velle, magnanimitatem esse circa honores, circa diuitias, et principatus, et uniuersaliter circa
                     omnia fortunia, et infortunia: non tamen est aeque principaliter circa ista. Nam magnanimitas principaliter
                     est circa honores, et non circa honores quoscunque sed honores magnos. Ex consequenti autem est circa
                     diuitias, et principatus, et circa fortunia, et infortunia. Nam secundum Philosophum inter bona exteriora
                     maximus est honor. Diuitiae enim, et principatus, et alia exteriora bona, non sunt tantum bonum, sicut honor:
                     quia ut plurimum homines haec ordinant, ut consequantur honores. Sicut ergo dicebatur de fortitudine, quia
                     principaliter erat circa pericula bellica, quia illa sunt difficiliora: ex consequenti autem erat circa
                     pericula alia, quod fortis etiam in aliis periculis decenter se habeat. Sic magnanimitas principaliter est
                     circa honores, tanquam circa maxima bona exteriora: <pb n="116"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/116.pdf"
                     /> ex consequenti autem est circa diuitias, et principatus, et circa alia bona exteriora, ita quod magnanimus
                     decenter se habet in possidendo diuitias, et principatus, et in tolerando fortunia, et infortunia.
                     Magnanimitas enim est sicut bonus tetragonus, qui nunquam deiicitur. Si enim honoratur, vel si magna fortunia
                     ei occurrant, non extollitur. Si autem inhonoratur, et magna infortunia veniant super ipsum, non deiicitur.
                     In quolibet enim statu nouit magnanimus se decenter habere. Ad pusillanimem enim pertinet nescire fortunas
                     ferre. Ideo Andron’ Perip’ ait: Opera pusillanimitatis esse, quae neque honorem, neque inhonorationem, neque
                     bonam fortunam, neque infortunium possit ferre: sed honoratum quidem intumescere, et parum bene fortunatum
                     extolli. Ostenso quid est magnanimitas, et circa quae habet esse. Restat ostendere, quomodo possumus nosipsos
                     magnanimos facere. Inter caetera autem, quae nos ad magnanimitatem trahunt, est parua pretiari exteriora
                     bona, quaecunque sint illa, siue sint honores, siue principatus, siue diuitiae, siue quaecunque alia
                     huiusmodi bona. Dictum est enim pusillanimem nescire fortunas ferre, sed ex modico fortunio extolli, ex
                     infortunio vero deprimi. Magnanimus quidem non sic, sed (ut dicebatur) nouit fortunas ferre, et in quolibet
                     statu scit se decenter habere. Causa autem, quare quis nescit fortunas ferre, est, quia nimis appretiatur
                     exteriora bona. Ideo quando aliquid de huiusmodi bonis acquisiuit, videtur ei totum acquisiisse, et
                     intumescit. Quando vero aliquid de eis bonis perdidit, videtur ei totum perdidisse, et deiicitur. Quare si
                     appretiantur opera virtutum, et non appretiantur exteriora bona, nisi inquantum sunt organa ad virtutes,
                     omnino erimus magnanimi, et sciemus fortunas ferre. Nam si augebimur in diuitiis, et in exterioribus bonis,
                     non extollemur, cum non reputamus talia esse simpliciter maxima bona. Et si contingat nos infortunari circa
                     ea, decenter tolerabimus, cum non multum reputemus ipsa. <pb n="117"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/117.pdf"
                     /></p>
               </div>
               <div type="chapitre" n="1.2.23">
                  <head>Quae sunt proprietates magnanimi, et quod decet Reges, et Principes magnanimos esse. Cap. XXIII</head>
                  <p> Recitat autem Philosophus 4 Ethicor’ multas proprietates magnanimi: inter quas possumus numerare sex, quas
                     Reges, et Principes habere debent. Prima proprietas magnanimi, est bene se habere circa pericula. Bene autem
                     se habere circa ea, est non esse amatorem periculorum, neque se exponere pro paruis periculis, sed pro
                     magnis, ut pro iis ex quibus potest consurgere magna utilitas. Cum autem sic se periculis exponit, adeo debet
                     esse constans in suis negociis, ut etiam, si viderit expedire, non parcat vitae, ut Philosophus ait 4 Ethic’.
                     Secundo competit magnanimo se habere bene circa retributiones. Magnanimus enim parum appreciatur exteriora
                     bona, et multum appreciatur opera virtutum. Propter quod, quia esse plurimum retributiuum, est agere opera
                     virtutum, conuenit magnanimo esse plurimum retributiuum, ut dicitur 4 Ethicor’. Tertio spectat ad ipsum esse
                     paucorum operatiuum. Dictum est enim magnanimum esse circa magna, ut circa ea, ex quibus consurgere possunt
                     magni honores; talia autem non multotiens occurrunt, ideo decet magnanimum esse paucorum operatiuum. Quarto
                     decet magnanimum esse apertum, ut sit veridicus, et sit manifestus oditor, et amator, et magis curare de
                     veritate, quam de opinione, ut vult Philos’ 4 Ethicor’. Quinto spectat ad magnanimum, ut non sit ei curae
                     quod laudetur, nec quod alii vituperentur. Nam cum talia inter exteriora bona computentur, ipse non multum
                     curat de eis, quia (ut dicebatur) modicum appretiatur exteriora bona. Sexto spectat ad ipsum non esse
                     plangitiuum, neque deprecatiuum, et maxime non debet esse talis respectu exteriorum <pb n="118"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/118.pdf"
                     /> bonorum. Qui enim conqueritur de exterioribus bonis, vel alios deprecatur, ut ea acquirat, quodammodo
                     pusillanimus est: quia nimis appretiatur exteriora bona, dicente Seneca, quod nihil carius emitur, quam quod
                     precibus comparatur. Has autem proprietates narratas a Philosopho, si bene intelligantur, habere decet Reges,
                     et Principes. Decet enim Reges se non exponere pro quibuscunque periculis, nisi pro negociis arduis, ut pro
                     defensione fidei, vel pro tuitione regni. Si vero occurrat casus adeo arduus, quod Rex gentem suam, vel etiam
                     seipsum debeat exponere periculis: ita debet esse constans, et magna nimus, ut pro bono diuino et communi,
                     paratus sit vitam exponere. Secundo decet Reges, et Principes esse plurimum retributiuos: quia quanto sunt in
                     altiori gradu quam alii, et quanto plus affluunt diuitiis quam alii: tanto in operibus virtutum, et in
                     retributionibus debent alios superare. Tertio decet eos esse paucorum operatiuos: negocia enim ardua pauca
                     sunt respectu aliorum. Non autem decet Reges et Principes omnia negocia quantumcumque modica expedire per
                     seipsos, nec decet eos omnium esse operatiuos; sed ut possit liberius intendere expeditioni negociorum
                     magnorum quae sunt pauca, debet alia minora negocia aliis committere, quae sunt multa. Quarto decet esse
                     apertos, ut esse veridicos; cum sint regula aliorum, quae obliquari, et falsificari non debet. Decet etiam
                     eos esse manifestos oditores, et amatores, ut manifeste odiant vitia, persequantur malos, et non permittant
                     maleficos viuere; et aperte diligant bonos, et honorent eos: quia hoc modo maxime inducent totum populum sibi
                     commissum, ut sit iustus, et virtuosus. Quinto decet Reges, et Principes non curare, ut laudentur ab
                     hominibus. Nam positi in dignitatibus multos habent adulatores, et loquentes eis placentia. Si autem talibus
                     adulatoribus credant, contingit eos non agere secundum legem et rationem, sed secundum passionem et
                     voluntatem. Tanto igitur Reges <pb n="119"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/119.pdf"
                     /> et Principes, et uniuersaliter omnes existentes in dignitatibus, minus debent curare de laude hominum,
                     quanto plures habent adulatores, qui eos laudando conantur ipsos peruertere. Sexto quia Reges, et Principes
                     debent sibi esse sufficientes in exterioribus bonis, ut declarabitur in tertio libro, ubi agetur de regimine
                     Regni, non decet eos esse plangitiuos, vel deprecatiuos pro exterioribus bonis. Omnes ergo assignatae
                     proprietates competere debent Regibus et Principibus. Quare decet eos esse magnanimos. </p>
               </div>
               <div type="chapitre" n="1.2.24">
                  <head>Quomodo Reges, et Principes debent esse amatores honoris, et qualis est virtus illa quae dicitur honoris
                     amatiua. Cap. XXIV</head>
                  <p> Amatores honorum aliquando vituperantur, aliquando vero laudantur, ut vult Philosophus 4 Ethicor’.
                     Increpamus enim aliquos, dicentes eos non curare de honore suo, et rursus quia vituperamus ambitiosos
                     laudamus non curantes de honore suo. Curare igitur de proprio honore, uno modo est laudabile, et alio
                     vituperabile. Nam non curare de honore, quia non vult agere opera honore digna, vituperabile est. Nobis
                     igitur debet esse curae de honore, non quod simus ambitiosi, nec quod finem nostrum ponamus in honoribus, sed
                     quod agamus opera honore digna. Opera autem honore digna dupliciter considerari possunt. Vel ut sunt
                     proportionata nobis. Vel ut sunt digna magno honore. Sicut enim circa sumptus sunt duae virtutes, videlicet,
                     liberalitas, quae respicit sumptus, ut sunt mediocres, et ut sunt proportionati nobis et magnificentia, quae
                     respicit sumptus ut sunt magni, et ut ordinantur ad magna opera. Sic circa honores est duplex virtus. Una
                     quae respicit honores mediocres, et ut sunt proportionati nobis, et haec a Philosopho dicitur honoris
                     amatiua. Alia est, quae respicit <pb n="120"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/120.pdf"
                     /> magnos honores, ut magnanimitas. Eadem ergo opera possunt esse aliarum virtutum, et magnanimitatis. Nam
                     agens opera fortitudinis, et aggrediens pugnam, si hoc facit, quia delectatur in talibus actibus, fortis est.
                     Si vero hoc agit, quia talia opera sunt magno honore digna, magnanimus est. Sic etiam si agat opera
                     castitatis, quia delectatur in eis, castus et temperatus est. Sed si hoc agat, quia sunt magno honore digna,
                     magnanimus est. Ideo propria materia magnanimitatis non sunt pericula bellica, sed talia sunt materia
                     fortitudinis, nec delectabilia secundum sensum, quia circa talia versatur temperantia. Sed propria materia
                     magnanimitatis dicitur esse honor, quia quaecunque agit magnanimus, agit ea prout sunt magno honore digna.
                     Magnanimitas ergo (ut dicitur quarto Ethicorum) est quidam ornatus omnium virtutum. Nam sicut magnificentia
                     est quidam ornatus liberalitatis, qua magnificus opera liberalitatis facit excellentiori modo: sic
                     magnanimitas est quidam ornatus omnium virtutum. Nam opera omnium virtutum sunt honore digna. Quare
                     magnanimus operabitur opera singularum virtutum. Ideo dicitur quarto Ethicorum, quod non congruit magnanimo
                     fugere commouentem, quod est actus prudentiae, nec facere iniusta, quod pertinet ad iniustitiam. Operatur
                     ergo magnanimus opera aliarum virtutum, et ea faciet excellenter. Nam cum honor inter exteriora bona sit
                     bonum excellens, faciens opera virtutum, inquantum sunt honore digna, excellentiori modo facit ea, quam si
                     ageret talia opera, quia delectaretur in illis. Recte ergo magnanimitas dicitur omnes virtutes maiores
                     facere, et dicitur omnes eas perficere et ornare: quia actus omnium earum per magnanimitatem facimus
                     excellentius, ornatius, et magis perfecte. Viso ergo quid est magnanimitas, et qualiter se habet ad virtutes
                     alias: de leui patet, qualis sit illa virtus, de qua nunc intendimus, quae dicitur honoris amatiua. Nam <pb
                        n="121"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/121.pdf"
                     /> sicut eadem opera possunt esse aliarum virtutum, et magnanimitatis: sic eadem esse possunt aliarum
                     virtutum, et honoris amatiuae. Opera enim aliarum virtutum, ut sunt magno honore digna, pertinent ad
                     magnanimitatem. Sed ut sunt proportionata nobis, et ut ordinantur ad mediocres honores, pertinent ad
                     virtutem, quae dicitur honoris amatiua. Sicut ergo decet Reges et Principes esse magnificos, et liberales:
                     sic decet eos esse magnanimos, et honoris amatiuos. Reges enim et Principes decet honores diligere modo quo
                     dictum est; videlicet, ut diligant et cupiant facere opera, quae sint honore digna. Videtur enim honoris
                     amatiua se habere ad magnanimitatem, sicut formositas corporis se habet ad pulchritudinem. Parui enim si
                     habent membra bene proportionata, et conformia, formosi sunt: non tamen pulchri, quia pulchritudo non est
                     nisi in magno corpore. Sic facientes opera mediocri honore digna, dicuntur honoris amatiui: tamen tunc
                     proprie sunt magnanimi, quando agunt opera magno honore digna. Ut igitur Reges et Principes nec in negociis
                     arduis, nec in mediocribus faciant aliquid turpe; sed ut semper agant opera honore digna: bene dictum est,
                     quod decet eos esse magnanimos, et honoris amatiuos. <pb n="122"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/122.pdf"
                     /></p>
               </div>
               <div type="chapitre" n="1.2.25">
                  <head>Quod humilitas dici debet honoris amatiua, et quod omnis magnanimus est humilis. Cap. XXV</head>
                  <p> Philosophus 4 Ethicorum mediocriter se ingerentem honoribus, non appellat magnanimum, sed temperatum. Cum
                     igitur habere temperantiam in honoribus, sit idem, quod habere humilitatem: virtus illa, quae moderationem
                     animi, et quandam humilitatem animi importat, quam Philosophus appellat honoris amatiuam, quia tendit in
                     mediocres honores, quaedam humilitas dici potest. Sed si sic dicimus, quaedam dubietates insurgunt. Nam omnis
                     magnanimus est honoris amatiuus, sicut omnis magnificus est liberalis: quare si honoris amatiua esset quaedam
                     humilitas, omnis magnanimus esset humilis: quod videtur esse oppositum in obiecto, quia humilis alios
                     reueretur, magnanimus vero (ut dicitur 4 Ethicorum) alios despicit. Sciendum igitur quod nisi omnis
                     magnanimus esset humilis, non dedissemus principibus congruum documentum, quia docuissemus eos esse sine
                     virtutibus, cum absque humilitate virtutes haberi non possint. Ad plenam igitur declarationem veritatis
                     ostendendum est, quod sine humilitate nullus potest esse magnanimus. Magnanimitas autem, et humilitas, et
                     huiusmodi virtutes morales, esse habent circa animi passiones. In tantum enim dictae virtutes sunt bonum
                     secundum rationem, quia moderant passiones nostras, ne deuiemus a bono rationis. Sed quod passiones deuiare
                     nos faciant a bono secundum rationem (ut supra dicebatur) dupliciter potest contingere. Primo, prout
                     passiones nos inclinant ad ea quae ratio vetat. Secundo, prout nos retrahit ab eo quod ratio dictat. Quare
                     cum passiones <pb n="123"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/123.pdf"
                     /> nos inclinant ad aliquid contra rationem, indigemus virtute retrahente nos, ut patet in temperantia, per
                     quam retrahimur a delectationibus sensibilibus. Sed cum passiones nos retrahunt ab eo quod ratio dictat, non
                     indigemus virtute retrahente, sed magis impellente, ut patet in fortitudine, quae magis nos impellit ad
                     pericula bellica, quam retrahat nos ab illis. Cum ergo retrahere et impellere sint quodammodo opposita, et
                     formaliter differant, aeque principaliter et per se non est eadem virtus retrahens et impellens: nec est
                     eadem virtus principaliter moderans passiones, et impellens nos ab eo quod ratio vetat. Inde est ergo quod si
                     unum et idem aliter et aliter acceptum nos retrahit et impellit, oportebit circa illud dare duas virtutes,
                     unam impellentem, et aliam retrahentem. Videmus autem quod magnanimitas est circa magnos honores. Magnus
                     autem honor est quodammodo magnum bonum. Magnum autem bonum, ratione qua magnum est, nos retrahit, ne
                     prosequamur illud, ratione difficultatis. Prout vero bonum est, nos allicit, ut tendamus in ipsum. Ergo circa
                     magnos honores, et circa magna bona dupliciter contingit peccare. Primo, si ultra quam ratio dictet
                     prosequamur ea inquantum bona sunt. Secundo, si infra quam ratio dictet retrahamus nos ab illis, eo quod
                     ardua et difficilia sint. Quare circa talia duplici virtute indigemus. Una impellente nos, ne retrahamur
                     propter difficultatem, et haec est magnanimitas: et alia retrahente nos, ne ultra rationem tendamus in illa
                     ratione bonitatis, et haec est humilitas. Omnino ergo magnanimus humilis est. Nam cum impossibile sit esse
                     magnanimum non existentem bonum, ut probat Philosophus 4 Ethic’ nullus autem bonus sit, si ultra quam ratio
                     dictet prosequatur honores, de necessitate cum magnanimitas impellit nos in aliqua magna bona, ne trahamur
                     ratione difficultatis, oportet quod ei sit annexa humilitas, ne ultra quam ratio dictet tendat in ea ratione
                     bonitatis, <pb n="124"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/124.pdf"
                     /> aliter enim esset vitiosus. Tendere igitur in magnos honores, et ad magna bona, esse potest a
                     magnanimitate, et ab humilitate: non tamen secundum rationem eandem. Nam prout tendendo in illa bona non
                     retrahimur ratione difficultatis, sumus magnanimi: sed prout ea non prosequimur ultra quam ratio dictat,
                     ratione bonitatis sumus humiles. Differt ergo magnanimitas ab humilitate in duobus. Primo, quia magnanimitas
                     principaliter impellit: et ex consequenti retrahit. Ideo magnanimus dicitur alios despicere, non quod aliis
                     vitiose iniurietur, sed quia est tanti cordis, et sic impellitur a virtute, ut potius despiciat opera et
                     verba hominum, quam velit propter ea desistere ab operibus virtuosis. Humilitas autem e contrario
                     principaliter retrahit: ex consequenti impellit. Ideo humilis dicitur alios reuereri, quia considerans
                     proprios defectus, in rebus licitis et honestis alios reueretur. Secundo differt haec ab illa, quia
                     magnanimitas principaliter moderat desperationem, ne aliquis ratione difficultatis desperet, ne tendat in
                     opera magno honore digna. Humilitas vero principaliter moderat ipsam spem, ne aliquis nimis sperans de ipso
                     bono, ultra rationem prosequatur magnos honores. Erit igitur omnis magnanimus humilis modo quo dictum est. Et
                     humilitas quodammodo est idem, quod mediocris honoris amatiua: quia ille dicitur humilis, qui moderans spem
                     ipsam ad adipiscendum honores magnos, mediocriter tendit in honores illos. Utrum autem humilitas sit idem
                     simpliciter quod diligere mediocres honores, vel utrum sit idem simpliciter cum virtute illa quam Philosophus
                     distinguens a magnanimitate appellat eam honoris amatiuam? Non est praesentis speculationis. Sed si in
                     Moralibus contingeret nos ulteriora componere, ostendemus virtutem de qua loquitur Philosophus, non esse per
                     omnem modum idem cum humilitate: quia illa de qua Philosophus loquitur, quae (ut dictum est) tendit in
                     mediocres honores, <pb n="125"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/125.pdf"
                     /> magis est in appetitu sensitiuo: humilitas vero, magis est in intellectiuo. </p>
               </div>
               <div type="chapitre" n="1.2.26">
                  <head>Quid est humilitas, et circa quae habet esse, et quod decet Reges, et Principes esse humiles. Cap.
                     XXVI</head>
                  <p> Satis est per habita manifestum, humilitatem a magnanimitate differre. Nam licet una et eadem virtus
                     reprimet superabundantias, et moderet defectus: nunquam tamen aeque principaliter haec duo eidem virtuti
                     competere possunt. Spectat igitur ad magnanimitatem reprimere desperationem, ne desperemus de bonis arduis,
                     et spectat ad ipsam moderare spem, ne ultra quam ratio dictet tendamus in illa. Non tamen aequae
                     principaliter operatur utrunque: nam cum magnanimi sit tendere in magnum, magnanimitas magis est virtus
                     impellens in magna, quam retrahens nos ab illis. Principalius ergo magnanimitas reprimit desperationem, ne
                     retrahamur ab arduis: et ex consequenti moderat spem, ne praeter rationem tendamus in illa. Humilitas autem e
                     contrario se habet, ut supra diffusius dicebatur. Quare cum distincta sit virtus haec ab illa, videndum est
                     quid sit huiusmodi virtus, quam humilitatem vocamus. Sciendum igitur quod sicut circa magnanimitatem conuenit
                     abundare et deficere: sic et circa humilitatem esse habet. Nam (ut patet ex dictis) magnanimitas est virtus
                     non impellens, ne ratione difficultatis retrahamur, ut non prosequamur opera magno honore digna. Quia igitur
                     in hoc aliqui superabundant, ut praesumptuosi, prosequentes ardua magis quam debeant: quidam vero deficiunt,
                     ut pusillanimes: ideo magnanimitas est media inter praesumptiones, et pusillanimitates. Sic etiam ex dictis
                     patet, <pb n="126"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/126.pdf"
                     /> quod humilitas est virtus nos retrahens, ne ratione bonitatis et delectabilitatis, quae est in rebus
                     honorificis, prosequamur ea, ultra quam ratio dictet. In hoc ergo aliqui superabundant, ut superbi,
                     prosequentes excellentias, et honores, ultra quam debeant. Aliqui vero deficiunt, qui se deiiciunt ultra quam
                     debeant, ut illi, qui nec quaerunt honores, nec quaerunt opera honore digna: quod non est humilitatis, sed
                     magis est vilitatis et miseriae. Erit ergo humilitas media inter superbiam, et deiectionem: sicut
                     magnanimitas est media inter praesumptionem, et pusillanimitatem. Viso quid est humilitas, de leui videri
                     potest circa quae habet esse. Intendit enim humilis reprimere superbias, et moderare deiectiones. Erit ergo
                     humilitas circa superbias, et deiectiones: non tamen est circa haec aeque principaliter. Nam humilitas
                     principaliter intendit reprimere superbias, ex consequenti vero moderare deiectiones. Est enim hoc
                     notabiliter attendendum, quod cum virtus magis sit retrahens quam impellens, principaliter opponitur
                     superabundantiae, per quam impellimur, et ex consequenti defectui, per quem retrahimur. Sed quum virtus magis
                     est impellens quam retrahens, e contrario se habet: quia tunc principalius opponitur defectui, per quem
                     retrahimur: ex consequenti vero opponitur excellentiae, per quam impellimur. Magnanimitas ergo, quia est
                     virtus impellens in ardua bona, magis opponitur pusillanimitati, quae est defectus nos retrahens e talibus
                     bonis, quam opponatur praesumptioni, quae est excellentia expellens nos in illa. Sed humilitas e contrario,
                     quia est virtus retrahens, ne ultra rationem prosequamur excellentias et honores, principalius opponitur
                     superbiae, quae superabundat in talibus, ex consequenti vero contrariatur deiectioni. Inquirendo enim opera
                     honore digna, non solum contingit peccare per superbiam, sed etiam per deiectionem. Nam si quis ultra quam
                     suus status requirat, praeter rationem et notabiliter <pb n="127"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/127.pdf"
                     /> se deiiceret: iste vel esset vilis, deiectus, et bestia, quia suum statum non cognosceret; vel esset
                     superbus, et iactator. Nam aliqui ex hoc quaerunt excellentiam et iactantiam, deiiciendo se ultra quam
                     deceat. Unde Philosophus 4 Ethic’ quandam gentem Graecam, Lacedaemones scilicet, iactatores et superbos
                     appellat: quia ultra quam eorum status requireret, vilius induebantur: credentes ex hoc in quendam honorem,
                     et in quandam excellentiam consurgere. Unde ibidem scribitur, quod superabundantia, et valde defectus, est
                     quid iactatiuum. Viso circa quae est humilitas, quia principaliter est circa repressionem superbiae, ex
                     consequenti vero circa moderationem deiectionis: restat videre quod decet Reges et Principes esse humiles,
                     quod duplici via probare possumus. Prima sumitur ex parte magnanimitatis. Secunda vero ex parte operum
                     fiendorum. Dicebatur enim supra, quia nullus est vere magnanimus, nisi sit bonus et humilis, et quod semper
                     magnanimitati est annexa humilitas: quare si decet Reges et Principes esse magnanimos, decet eos esse
                     humiles. Debent enim Reges sic quaerere opera honore digna, non ultra quam ratio dictet, sed ut decet eorum
                     statum, quod faciunt humiles: quod tamen suam felicitatem non ponant in excellentia et honore, quod faciunt
                     superbi. Debent enim agere bona opera et honore digna boni gratia, non ut ostendant se, et ut videantur
                     excellere. Secundo decet eos esse humiles ratione operum fiendorum. Nam superbus quaerens suam excellentiam
                     ultra quam debeat, ut plurimum tendit ad ea quae proprias vires excellunt. Ideo decet homines esse humiles,
                     ut considerato proprio defectu vel propria facultate, non tendant in ardua ultra quam debeant, ut plurimum
                     enim superbi, et ultra rationem excellentiam querentes, se et alios exponunt periculis, non valentes
                     adimplere quod inchoant. Tanto ergo Reges et Principes debent a se superbiam remouere, quanto peius <pb
                        n="128"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/128.pdf"
                     /> est communia bona periculis exponere. Superbus enim Dominus, ut plurimum periclitator efficitur populorum.
                  </p>
               </div>
               <div type="chapitre" n="1.2.27">
                  <head>Quid est mansuetudo, et circa quae habet esse, et quod decet Reges et Principes esse mansuetos. Cap.
                     XXVII</head>
                  <p> Postquam determinauimus de virtutibus respicientibus exteriora bona, et ostendimus quomodo Reges et
                     Principes decet ornari virtutibus illis, restat dicere de mansuetudine, quae respicit exteriora mala.
                     Dicebatur enim supra, quod, quia circa quaecunque contingit peccare, et bene agere, vel contingit abundare,
                     et deficere, oportet ibi dare virtutem aliquam, per quam dirigamur ad bene agendum, reprimentem defectus, et
                     moderantem superfluitates. In vindicando autem exteriora mala ab aliis facta, aliqui superabundant, ut
                     iracundi nimis, facientes vindictam. Nam ex hoc, ira prouenit, quod appetimus vindictam. Qui enim propter
                     mala aliqua illata vindictam aut punitionem appetit, dum hoc vehementer desiderat, accenditur eius sanguis
                     circa cor, quo accenso irascitur. Quidam ergo sunt irascibiles et superabundant in cupiendo vindictam. Quidam
                     autem sunt irascibiles, omnem iniuriam dissimulantes. Quorum neutrum bonum est. Irasci enim cuilibet, et
                     semper, et de quolibet vindictam exposcere, quod faciunt iracundi, vituperabile est. Rursum, nunquam irasci,
                     et in nullo modo velle aliquem puniri, non est laudabile, quia est agere praeter ordinem rationis. Ratio enim
                     dictat punitiones aliquas esse faciendas, et quod est irascendum, cui debet, et quando, et quomodo. Irasci
                     enim loco et tempore, est virtutis opus. Quare si in passionibus irae, <pb n="129"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/129.pdf"
                     /> et in appetendo punitiones et vindictas, contingit superabundare et deficere: oportet ibi dare virtutem
                     aliquam reprimentem superabundantias, et moderantem defectus. Haec autem est mansuetudo: quia sicut fortitudo
                     est media inter timores et audacias, sic mansuetudo est media inter iram, per quam cupimus vindictam, et
                     irascibilitatem, per quam condonamus mala nobis illata. Ille vero mitis est, qui nec de omnibus cupit
                     vindictam, nec in tantum deficit a punitione quod nullo modo velit alios puniri, sed est condonatiuus, et
                     punitiuus secundum ordinem rationis. Quare sicut fortitudo reprimit timores, et moderat audacias, sic
                     mansuetudo reprimit iras, et moderat irascibilitates. Viso quid est mansuetudo, de leui patet circa quae
                     habet esse. Est enim (ut iam dictum est) circa iras, et circa oppositum irae, ut circa irascibilitatem,
                     principalius tamen est circa iras. Mansuetudo enim principaliter et primo intendit reprimere iras, ex
                     consequenti autem intendit moderare passiones oppositas irae. Nam naturale est nobis ut ex malis nobis
                     illatis appetamus punitionem, et vindictam. Rursus, quia malum proprium vix potest esse ita modicum, quin
                     videatur nobis multum, non solum naturaliter inclinamur, ut velimus puniri inferentes nobis aliqua mala, sed
                     etiam quodammodo naturale est nobis appetere punitionem ultra condignum. Nam quia malum nobis illatum videtur
                     nobis maius esse, quam sit; iniuriatores nostros plus puniri volumus, quam puniendi sint. Difficile est ergo
                     valde reprimere iras, et non appetere punitiones iniuriarum ultra quam dictet ratio. Plures ergo peccant in
                     appetendo plus: pauci vero delinquunt in appetendo minus. Propter quod si virtus est circa bonum et
                     difficile, mansuetudo principaliter opponitur irae, et intendit iras reprimere: ex consequenti autem
                     opponitur irascibilitati, et intendit eam moderare, quod ipsum nomen designat: si enim vim nominis
                     consideremus, mansuetudo <pb n="130"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/130.pdf"
                     /> nominat temperamentum irae. Quod autem deceat Reges et Principes esse mansuetos, ostendere non est
                     difficile. Nam cum ira peruertat iudicium rationis, non decet Reges et Principes esse iracundos, cum in eis
                     maxime vigere debeat ratio et intellectus. Sicut enim videmus quod lingua infecta per coleram, vel per alios
                     humores, non recte iudicamus de saporibus: sic infecto appetitu per immoderatam iram, vel per alias
                     immoderatas passiones, peruertitur nostrum iudicium rationis. Si igitur inconueniens est regulam peruerti et
                     obliquari: Rex, qui debet esse quasi speculum et forma viuendi, et qui debet esse regula agendorum,
                     inconueniens est quod sit iracundus, ne per iram peruertatur et obliquatur. Sic etiam, si nullo modo esset
                     irascibilis, et nullo modo commoueretur ad punitionem faciendam, indecens esset: quia si punitiones non
                     fierent in regno, homines fierent iniuriatores aliorum, et politia durare non posset. Nullus igitur debet
                     irasci per odium, nec debet punitiones appetere propter odium, sed propter amorem et zelum est irascendum, et
                     sunt punitiones appetendae. Appetenda est enim punitio propter amorem et zelum iustitiae, vel propter amorem
                     Reipublicae quia sine ea Respublica durare non posset. Quare si quis in tantum esset mitis, quod potius
                     vellet iustitiam perire, quam iustitiam exposcere, virtuosus non esset. Tanto ergo magis decet Reges et
                     Principes moueri ad punitionem faciendam, quanto magis spectat ad ipsos esse custodes iustitiae, et
                     conseruatores Reipublicae. Quare si Reges non debent esse iracundi, et debent moueri secundum ordinem
                     rationis, ut fiant punitiones et vindictae, cum hoc faciat mansuetudo, decet eos mansuetos esse. <pb n="131"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/131.pdf"
                     /></p>
               </div>
               <div type="chapitre" n="1.2.28">
                  <head>Quid est amicabilitas, et circa quae habet esse, et quomodo Reges, et Principes debet esse amicabiles.
                     Cap. XXVIII</head>
                  <p> Ut postulat praesens negocium, sufficienter diximus de virtutibus respicientibus bona secundum se, et de
                     respicientibus exteriora mala. Restat dicere de virtutibus respicientibus bona exteriora, ut communicamus cum
                     aliis. Communicamus autem cum aliis, verbis, et operibus. Verba autem, et opera, in quibus communicamus, ad
                     tria nobis deseruiunt, videlicet, ad amicabilitatem, ad veritatem, et ad iocosas delectationes. Nam prout
                     verbis, et operibus debite conuersamur cum aliis, honorando eos, et recipiendo ipsos ut debemus, sumus
                     amicabiles, et affabiles. Nihil est ergo aliud amicabilitas, siue affabilitas, de qua hic determinare
                     intendimus, nisi recte conuersari cum hominibus, et ordinare opera, et verba nostra ad debitam
                     conuersationem. Secundo, verba, et opera nostra deseruiunt nobis ad veritatem: quia per ea iudicamur quales
                     sumus. Veritas enim, de qua hic determinare intendimus, non est aliud nisi quod homo non sit iactator, quod
                     de se verbis aut factis maiora ostendat quam sint, nec sit irrisor et despector aliorum, ut operibus aut
                     verbis, ultra quam ratio dictet, se contemptibilem ostendat: sed sit apertus, et verax, et talem se ostendat,
                     qualis est. Tertio, verba et opera ordinari possunt ad iocosas delectationes, ut homo sit debite iocundus.
                     Igitur (ut supra dicebatur) circa verba et opera, in quibus cum aliis communicamus, habet esse triplex
                     virtus, videlicet, amicabilitas, quae alio nomine affabilitas dici potest: veritas, quae apertio nuncupatur:
                     et debita iocunditas, quam eutrapeliam vocat. <pb n="132"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/132.pdf"
                     /> Communicando igitur cum aliis, si bene conuersari volumus, debemus esse debite iocundi, veraces, et
                     amicabiles, de quibus omnibus est dicendum. Sed primo de amicabilitate. Videmus enim quod conuersando cum
                     aliis, aliqui superabundant, quia se ostendunt nimis amicabiles, cuiusmodi sunt blanditores et placidi. Hi
                     enim adeo se ostendunt communicabiles et sociales, ut nullum contristari velint; sed omnia dicta et facta
                     aliorum laudant. Aliqui vero econtrario, ab hac conuersatione nimis deficiunt. Sunt enim discoli, et
                     agrestes, non valentes cum aliis conuersari. Uterque autem a recta ratione deficiunt, quia nec quis se debet
                     tantum aliis ostendere socialem, ut videatur placidus, et blanditor: nec se debet tantum a societate
                     subtrahere, ut uideatur discolus, et litigiosus. Cum igitur uirtus sit quid medium inter superfluum et
                     diminutum, in conuersatione hominum, circa quam contingit abundare et deficere, oportet dare uirtutem aliquam
                     reprimentem superabundantias, et moderantem defectus. Huiusmodi autem, amicabilitas, siue affabilitas est.
                     Nihil enim est aliud affabilitas ut est uirtus, quam medio modo se habere in conuersatione hominum: ut non
                     superabundemus in huiusmodi conuersatione quod faciunt adulatores: nec deficiamus, quod faciunt litigiosi, et
                     discoli. Viso quid est amicabilitas, ut hic de ea loquimur, quia est uirtus reprimens litigia, et moderans
                     blanditias, ut potest haberi ex Philosopho 2 et 4 Ethicorum, de leui apparere potest circa quae habet esse:
                     quia est circa opera, et uerba, ut ordinantur ad debitam conuersationem in uita. Si enim homo est naturaliter
                     animal sociale, ut probari habet 1 Politicorum, oportet circa uerba, et opera, in quibus communicat cum
                     aliis, dare uirtutem aliquam, per quam debite conseruetur. Quare cum recta ratio dictet, quod secundum
                     diuersitatem personarum diuersimode sit conuersandum: licet omnes homines uolentes <pb n="133"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/133.pdf"
                     /> viuere politice debeant esse amicabiles et affabiles, non tamen omnes eodem modo amicabiles debent esse.
                     Nam quia nimia familiaritas contemptum parit, Reges et Principes, ut in reuerentia habeantur, et ne dignitas
                     regia vilescat, maturius se habere debent, quam alii. Unde Philosophus 5 Politicorum dando cautelas Regum et
                     Principum, ait, quod decet Reges et Principes apparere personas reuerendas, ne contemptibiles habeantur.
                     Sicut enim in sumptione et in aliis recta ratio dictat, ut secundum diuersitatem personarum diuersimode fiat:
                     quia aliquis cibus esset multus infirmo, qui esset modicus sano: sic in conuersatione hominum. Aliqua enim
                     familiaritas reputatur regi ad virtutem, et dicitur ex hoc amicabilis esse: quia si aliqua una communis
                     persona non plus de familiaritate participaret, reputaretur ei ad vitium, non ad virtutem: et non diceretur
                     amicabilis, sed syluestris. </p>
               </div>
               <div type="chapitre" n="1.2.29">
                  <head>Quid est veritas, et circa quae habet esse, et quod decet Reges et Principes esse veraces. Cap.
                     XXIX</head>
                  <p> Sicut circa conuersationem in vita contingit superabundare, et deficere: sic circa veritatem contingit
                     superabundare, et deficere. Veritas enim in quadam adaequatione consistit. Qui vero plus dicit quam sit, a
                     veritate recedit ratione abundantiae: qui vero quae sunt negat, et minora confitetur, a veritate recedit
                     ratione defectus. Quare cum mendacium sit semper fugiendum, ut dicitur 4 Ethicorum, qui non sunt veraces nec
                     aperti, nec ostendunt se tales, quales sunt, reprehensibiles existunt. Quid enim aliud est mentiri, nisi non
                     esse apertum, et non ostendere se talem, qualis est. Ab hac ergo veritate, per quam quis reddit se veracem
                        <pb n="134"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/134.pdf"
                     /> et manifestum, aliqui deniant per superabundantiam, ostendentes de se verbis aut factis maiora quam sint,
                     et tales vocantur iactatores. Aliqui vero ab hac veritate declinant per defectum, fingentes de se aliqua
                     vilia quae in ipsis non sunt, quos Philosophus vocat irones, idest irrisores, et despectores. Oportet ergo
                     dare aliquam virtutem mediam, per quam moderentur diminuta, et reprimentur superflua: haec autem communi
                     nomine Veritas nuncupatur. Patet ergo quid est veritas: quia est virtus moderans despectiones, et reprimens
                     iactantias. Viso quid est veritas, restat videre circa quae habet esse. Sciendum ergo quod licet affirmare in
                     se esse quod non est, vel negare quod est, sit mentiri: tamen non dicere totum quod est, absque mendacio
                     fieri potest. Volens igitur esse verax, non debet de se fingere habere bonitatem quam non habet, nec debet
                     concedere in se esse malitiam, quam sibi inesse non credit. Non tamen oportet quod de se dicat totam
                     bonitatem, quam sibi inesse cognoscit: quia licet nullus mentiri debeat, non tamen semper et ubique quaelibet
                     veritas est dicenda: loco enim et tempore secundum dictamen rationis possumus veritatem tacere. Est igitur
                     veritas circa repressionem iactantiarum, et circa moderationem despectionum: non tamen est circa haec aeque
                     principaliter. Sed principalius veritas opponitur iactantiae, et intendit iactantias reprimere. Ex
                     consequenti autem opponitur despectioni, et intendit despectiones moderare. Ideo Philosophus 4 Ethicorum cap’
                     de veritate ait, quod declinare ad minus, et dicere de se minora quam sint, est opus prudentis. Spectat
                     igitur ad veracem nullo modo dicere de se maiora, quam sint, quod multi faciunt. Concedunt enim de se aliqui
                     magnas bonitates, cum tamen illis careant: et promittunt amicis et notis magna bona et magna auxilia, de
                     quibus modicum, aut nihil opere implent. Tales autem quia patet <pb n="135"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/135.pdf"
                     /> esse iactatores et albos, non apertos et veraces, nullo modo in talibus est excedendum in plus, sed magis
                     declinandum in minus: dum tamen sine mendacio fiat, et non notabiliter recedat a medio: quia si notabiliter a
                     medio recederet, non in hoc appareret verax, sed derisor. Ut si aliquis adeo esset fortis et strenuus, quod
                     constaret aliis quod contra centum bellare posset: si ille non plus de se concederet, nisi quod contra unicum
                     et debilem bellaret, omnes intra se cognoscerent quod derisorie loqueretur. Inde igitur sumptum est nomen
                     ironiae et derisionis, quando aliquis notabiliter de se minora concedit quam sint. Ad veritatem ergo spectat
                     moderare huiusmodi derisiones, et reprimere iactantias. Principalius tamen spectat ad ipsum iactantias
                     reprimere, quam derisiones moderare: quia (ut dictum est) in talibus magis est declinandum in minus dicendo
                     de se minora quam sint, quam sit excedendum in plus asserendo de se maiora. Possumus autem duplicem causam
                     assignare quare in talibus semper est declinandum in minus. Prima sumitur ex parte sui. Secunda ex parte
                     aliorum. Quilibet enim ita naturaliter afficitur ad proprium bonum, ut ipsum semper plus credat esse quam
                     sit. Ideo communiter homines decipiuntur de se ipsis, plus credentes se plus valere, quam valeant. In
                     narrando ergo propria bona, semper declinandum est in minus: quia aestimare debemus quod affecti ad propria
                     bona, videntur nobis illa esse maiora, quam sint. Hanc autem rationem tangit Philosophus in cap’ praetacto,
                     cum ait, quod prudentis est declinare in minus. Nam magnae prudentiae est, cognoscere seipsum, et sciri quod
                     propria bona semper aestimantur maiora quam sint. Secunda ratio sumitur ex parte aliorum. Nam non declinantes
                     in minus sunt laudatores sui, iactantes se de bonis quae habent. Et quia homines communiter horrent,
                     laudantes seipsos, ideo etiam ex parte aliorum decet in talibus declinare in minus, <pb n="136"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/136.pdf"
                     /> ne homines sint aliis onerosi. Hanc autem rationem tangit Philosophus in eodem 4 Ethicorum dicens,
                     declinandum esse in minus propter onerosas esse superabundantias. Ostenso quid est veritas de qua loquimur,
                     et circa quae habet esse: de leui patet quod decet Reges et Principes esse veraces. Nam declinantes
                     notabiliter in minus, et dicentes de se notabiliter minora et viliora, quam sint, videntur esse derisores, et
                     contemptibiles. Excedentes vero in plus, et dicentes maiora quam sint, videntur esse iactatores, et onerosi.
                     Quare si Reges decet esse non contemptibiles, sed reuerendos: nec onerosos, sed gratiosos et amabiles: decet
                     eos non esse iactatores vel derisores, sed apertos et veraces, non ostendendo, vel iactando de se maiora quam
                     sint, vel promittendo aliis maiora quam faciant. Immo tanto magis decet Reges et Principes cauere iactantiam,
                     quanto plures habent incitantes ipsos ad iactantiam, et de pluribus se iactare possent. </p>
               </div>
               <div type="chapitre" n="1.2.30">
                  <head>Quid est iocunditas, et circa quae habet esse, et quomodo decet Reges, et Principes esse iocundos. Cap.
                     XXX</head>
                  <p> Credunt enim aliqui, omnia verba vel facta deseruientia iocis esse ociosa, non tamen sic se habet. Nam
                     ociosum est illud, quod caret debito fine; quicquid ergo de se est ordinabile ad debitum finem, non est
                     ociosum. Ludus autem si sit liberalis, honestus, et modestus, ordinari habet in bonum finem: quia est
                     quodammodo necessarius in vita. Ideo dicitur quarto Ethic’ quod videtur requies et ludus esse aliquid
                     necessarium in vita. Sicut ergo sensus corporales, ut visus, et auditus, quia laborant in sentiendo, natura
                     ordinauit somnum <pb n="137"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/137.pdf"
                     /> propter eorum requiem, et est necessarius somnus in vita. Sic quia studendo, vel negociis regni
                     insistendo, vel alia faciendo, continue laboramus, aliquae delectationes si sint iocosae, si sint moderatae,
                     et honestae, non ociosae, interponuntur curis, et laboribus nostris. Quare cum in talibus contingat peccare,
                     et bene facere, oportet circa ipsos iocos dare virtutem aliquam, per quam debite nos habeamus ad ludos. In
                     ipsis enim iocis quidam superabundant desiderantes omnino risum facere, de quibus 4 Ethicorum dicitur, quod
                     magis conantur risum facere, quam decora dicere. Huiusmodi autem sunt histriones, quos Philosophus appellat
                     bomolocos. Philosophus enim tales assimilat auibus rapientibus, praedam sacrificatam in templis Gentilium.
                     Sicut enim aues illae non curabant qualitercunque possent aliquid de illa praeda capere: sic volentes omnino
                     facere risum, et prouocare alios ad cachinnum, non curant qualitercunque possint capere dicta, vel facta
                     aliorum, et conuertere ea in ludum, et cachinnum. Hi ergo superabundant ludis. Aliqui vero econtrario,
                     deficiunt: et hi vocantur duri, et agrestes. Huiusmodi autem sunt non sustinentes aliquem ludum, nec dicentes
                     aliquid ridiculum: immo dicentibus sunt molesti. Patet ergo quid est iocunditas, vel eutrapelia, prout est
                     virtus, et ut hic de ea loquimur, quia est reprimens superfluitates ludi, et moderans duritias. Huiusmodi
                     autem virtus habet esse tam circa moderationem duritiae, quam circa repressionem superfluitatum in ludo: non
                     est tamen circa haec aeque principaliter, quia virtus semper est principalius circa difficilius. Reprimere
                     autem superfluitates ludorum est difficilius, quam moderare defectus. Habet enim ipse ludus quandam
                     delectationem annexam, propter quam magis inclinamur, ut sequamur delectationes iocosas, quam ut fugiamus
                     illas. Viso quid est eutrapelia siue iocunditas, et circa quae habet esse, quia principalius est in
                     reprimendo superfluitates ludi, ex consequenti circa <pb n="138"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/138.pdf"
                     /> moderationem defectuum. Restat ergo videre, quomodo Reges, et Principes decet esse iocundos. Ut enim ex
                     habitis patere potest, semper extrema vituperantur; medium autem laudatur. Huiusmodi autem medium, quod est
                     in virtutibus reprimentibus passiones et motus, non est accipiendum secundum rem, sed quo ad nos. Nam (ut in
                     praecedentibus capitulis dicebatur) aliquid est superfluum uni, quod est modicum alteri: et econuerso. Si
                     igitur decet homines reprimere superfluitates ludorum, magis hoc decet Reges et Principes: immo oportet
                     Reges, et Principes adeo moderate uti iocosis delectationibus, quod si hoc facerent personae communes,
                     viderentur esse durae et agrestes. Non ergo intelligendum est Reges, et Principes non debere recreare
                     aliquibus solaciis, vel aliquibus iocis: sed quia ludi, quibus uti debemus, secundum Philosophum 4 Ethicorum,
                     debent esse liberales et honesti, illis debent Reges, et Principes adeo moderate uti, ut semper videantur
                     maturi, et nullo modo appareant pueriles. Ab ipsa enim infantia connaturale videtur esse pueris delectari
                     iocis. Quare ludus si non sit moderatus et honestus, aliquam puerilitatem videtur habere annexam. Tanto
                     igitur decet Reges et Principes moderate uti delectationibus ludorum, quanto detestabilius est eos esse
                     pueriles. Amplius (ut patet ex habitis) ex hoc iocosa delectatio non est otiosa, et ordinatur in bonum finem,
                     quia interposita nostris curis, quandam recreationem accipimus, ratione cuius ardentius insurgimus, ut
                     insistamus bonis operibus, quorum curam habere debemus. Quare cum iocus immoderatus, vel inhonestus distrahat
                     nos a bonis operibus, et a debitis curis: tanto detestabilius est Reges, et Principes immoderate, vel
                     inhoneste uti delectationibus ludorum, quanto cura boni communis, quae spectat ad Principem excellentior est,
                     quam sit cura alicuius particularis boni. Non ergo omnino prohibenda sunt verba, vel facta iocosa, si sint
                     honesta et moderata: et <pb n="139"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/139.pdf"
                     /> hoc magis et minus, prout requirit diuersitas personarum. </p>
               </div>
               <div type="chapitre" n="1.2.31">
                  <head>Quod Maxime decet Reges, et Principes omnes virtutes habere, et quod si una careant, nullam habent. Cap.
                     XXXI</head>
                  <p> Tam Sancti quam Philosophi in hanc sententiam conuenerunt, quod oportet virtutes connexas esse. Dixerunt
                     enim quod qui unam virtutem habet, omnes habet: et qui una caret, omnibus caret. Cum ergo omnino manifestum
                     sit, quod decet Reges et Principes aliquas virtutes habere, quia (ut plane patet) oportet eos esse prudentes
                     et iustos: omnino manifestum esse debet, quod omnes virtutes habere debent: quia prudentia et iustitia sine
                     virtutibus aliis haberi non possunt. Immo nunquam est aliqua una virtus, quae sine aliis virtutibus omnibus
                     perfecte possit haberi. Sic etiam tractatores veritatis senserunt dicentes virtutes connexas esse. Ad sensum
                     tamen videtur apparere contrarium. Videmus enim aliquos liberales non existentes temperatos, sed dantes
                     operam venereis gestibus. Aliquos vero, qui econtrario sunt casti: et tamen auaritiae student. Non ergo qui
                     unam virtutem habet, omnes habet, nec oportet si aliquae virtutes sint necessariae regibus, quod omnes
                     virtutes sint eis necessariae. Rursus videmus aliquos esse liberales, qui tamen non possunt esse magnifici:
                     quia nequeunt magna facere, eo quod non habeant magnos sumptus. Sciendum igitur, Philosophum circa finem 6
                     Ethicor’ manifeste probare virtutes connexas esse. Sed ut soluat huiusmodi obiectiones, ait, quod virtutes
                     dupliciter considerari possunt: vel ut sunt naturales, et imperfectae: vel ut sunt principales, et completae.
                     Virtutes autem naturales et imperfectae, non oportet esse connexas. Videmus enim aliquos naturaliter <pb
                        n="140"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/140.pdf"
                     /> habere quandam industriam, et quandam subtilitatem mentis: propter quod habent quandam prudentiam
                     imperfectam. Hi tamen nec sunt casti, nec liberales, nec habent virtutet morales alias. Sic etiam ex ipsa
                     pueritia videmus aliquos mox inclinari ad opera largitatis, qui non sunt casti: aliqui vero econtrario habent
                     quandam naturalem pudicitiam, non tamen liberales existunt. Sic ergo virtutes non connectuntur. Sed virtutes,
                     quae dicuntur esse principales et perfectae, vel in se, vel in quadam valde propinqua dispositione: de
                     necessitate habent esse connexae. Diximus autem in propinqua dispositione, quia pauperes propter carentiam
                     exteriorum bonorum secundum Philosophum non debent dici magnifici. Ait tamen, si pauperes secundum suam
                     facultatem sunt vere, et perfecte liberales propinquissimum est, ut sint magnifici: quia si bonis
                     exterioribus abundarent, statim magnifica facerent. Declarandum est ergo ad plenam intelligentiam dictorum,
                     quod nulla virtus potest haberi perfecte, nisi omnes virtutes aliae habeantur. Notandum ergo, ad hoc nos
                     indigere virtutibus, ut proponentes nobis bonos fines recte, et debite tendamus in fines illos. Dupliciter
                     ergo in talibus peccare contingit. Primo, si proponamus nobis malum finem, ut vitiosi faciunt. Auari enim
                     proponunt sibi, ut finem, studere auaritiae. Intemperati vero, venerea, et sic de aliis. Secundo in talibus
                     peccare contingit, si non debite tendamus in bonum finem. Volunt enim aliqui esse distributores bonorum, et
                     proponunt sibi, ut finem, opera largitatis: attamen non curant undecunque accipiant, dum possint aliis dona
                     aliqua elargiri: et aliquando per furtum, aliquando per manifestam oppressionem alios depraedantur, ut
                     exerceant opera largitatis. Hi ergo licet proponant sibi bonum finem, non tamen recte tendunt in finem illum.
                     Non ergo peccant in termino, nec in intentione: sed peccant in via, et in modo adipiscendi finem intentum.
                     Propter quod tales, et si aliquo modo <pb n="141"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/141.pdf"
                     /> sunt liberales, non tamen perfecte liberales dici debent: quia ad perfectam virtutem spectat non solum
                     proponere bonum finem, sed etiam debite tendere in illum finem. Indigemus ergo virtutibus moralibus, quia per
                     eas nobis proponimus bonum finem. Indigemus etiam prudentia, quia per ipsam recte ratiocinamur de iis quae
                     sunt ad finem. Virtutes ergo morales per se et primo rectificant finem. Quia sicut qualis est lingua, talis
                     est sapor noster, ut si lingua est multum infecta colera, videtur amara: si vero sit multum infecta phlegmate
                     dulci, videtur participare quandam dulcedinem. Sic quales sumus secundum voluntatem et appetitum, talem finem
                     nobis imponimus: ut intemperatus proponit sibi, ut finem venerea; temperatus, casta; liberalis, expendere;
                     auarus conseruare. Quare virtutes morales perficientes appetitum, rectificant finem: quia habentes appetitum
                     bonum per virtutes illas, proponimus nobis bonum finem. Prudentia vero, per se, et primo rectificat ea, quae
                     sunt ad finem. Nam proponentes nobis bonum finem per virtutes morales, per prudentiam bene ratiocinamur de
                     iis quae sunt ad finem, et eligimus nobis rectam viam, ut debite tendamus in finem illum. Ideo dicitur 6
                     Ethic’ quod virtutes morales rectificant finem, Prudentia vero facit operari recte ea quae sunt ad finem.
                     Loquendo ergo principaliter et primo, virtus moralis rectificat terminum: Prudentia vero rectificat viam. Sed
                     cum non sit perfecta via nisi ordinetur in bonum finem et terminum, nunquam habetur perfecta prudentia, nisi
                     sit coniuncta virtutibus moralibus, per quas proponamus nobis bonum terminum, et bonum finem. Sic etiam, quia
                     nunquam debite, et perfecte habetur bonus finis, nisi tendamus in ipsum per bonam viam, nunquam perfecte
                     habebimus aliquam virtutem moralem, nisi sit coniuncta prudentiae. Talem ergo rationem intendit facere
                     Philosophus circa finem 6 Ethicor’. Habens perfecte aliquam virtutem moralem, habet perfectam <pb n="142"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/142.pdf"
                     /> prudentiam: sed habens perfectam prudentiam, habet omnem virtutem: ergo habens aliquam virtutem, habet
                     omnem virtutem. Sic ergo virtutes et prudentia sunt connexae: quia nullus est bonus per virtutes morales,
                     nisi sit prudens. Nam cum virtus moralis sit habitus bonus, et electiuus, et perficiat habentem, et opus suum
                     bonum reddat: cum ad bene eligere, et ad bonum opus, sufficiat proponere bonum finem, nisi per bonam viam
                     eatur in finem illum, virtus moralis per quam nobis proponimus bonum finem, non potest esse sine prudentia
                     per quam recte tendimus in finem illum. Sic et prudentia esse non potest sine virtute morali. Differt enim
                     prudentia, et industria, quam Philosophus appellat Denoteta. Ille enim dicitur Denos, et industris, qui
                     proposito quocunque fine inueniat vias, ut citius consequatur finem illum: propter quem temperati, et vitiosi
                     possunt industres, et denidici, si sciant excogitare vias, per quas consequantur venerea et turpia, quae sibi
                     proponunt ut fines. Prudens tamen nullus dicitur, nisi ad bonum finem inueniat bonas vias. Non est ergo
                     prudentia, quae inuenit bonas vias ad bonum finem sine virtutibus moralibus, per quas nobis proponimus bonum
                     finem. Sed dicet aliquis virtutem moralem non posse esse sine prudentia, nec econuerso, ita quod omnis bonus
                     est prudens, et econuerso: non tamen oportet quod habens perfecte unam virtutem moralem, habeat omnes
                     virtutes morales. Potest enim quis habere perfecte temperantiam, et habere prudentiam, ut deseruit
                     temperantiae: non tamen habebit virtutes alias, nec habebit prudentiam, ut deseruit virtutibus illis. Erit
                     ergo ille perfecte temperatus, non tamen erit fortis, sed timidus: nec erit largus, sed auarus. Sed hoc stare
                     non potest. Nullus enim potest esse perfecte temperatus, nisi sit fortis et largus, et nisi habeat virtutes
                     alias, non potest autem aliquis habere aliquam virtutem, nisi habeat omnes virtutes. Nam ille est temperatus
                     perfecte, qui nullo modo <pb n="143"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/143.pdf"
                     /> praeter rationem operaretur venerea. Quare si ille sit timidus, licet forte non placerent sibi venerea
                     secundum se, tamen, ut fugeret verberationem, vel mutilationem, vel mortem, eligeret venerea operari. Sic
                     etiam si esset auarus, quia finem suum poneret in habendo pecuniam, licet forte secundum se ei displicerent
                     venerea: tamen si posset lucrari pecuniam, quam intenderet ut finem, non curaret moechari. Incomplete ergo,
                     et imperfecte potest haberi una virtus sine aliis: sed complete et perfecte nullatenus fieri potest. Quare
                     sic decet Reges, et Principes esse quasi semideos, et habere virtutes perfectas: decet eos habere omnes
                     virtutes, quia perfecte una virtus sine aliis haberi non potest. Immo expedit Regibus et Principibus, cum non
                     possint se excusare per defectum exteriorum bonorum, habere omnes virtutes, non solum in propinqua
                     dispositione, sed etiam simpliciter, et secundum se. Potest enim pauper aliquis esse perfectus, si non
                     operetur magnifica, et magnos sumptus, quia non habet unde faciat magnos sumptus. Rex autem nunquam perfectus
                     esse potest, si non operetur magnifica, et nisi in omnibus virtutibus polleat. <pb n="144"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/144.pdf"
                     /></p>
               </div>
               <div type="chapitre" n="1.2.32">
                  <head>Quod diuersi sunt gradus bonorum et malorum, et in quo gradu Reges, et Principes esse decet. Cap.
                     XXXII</head>
                  <p> Si verba Philosophi in 7 Ethicorum diligentius considerentur, distinguere possumus quatuor gradus malorum,
                     et quatuor bonorum. Mali enim homines sunt in quadruplici gradu: quidam sunt molles, quidam incontinentes,
                     quidam intemperati, quidam bestiales. Sic etiam et boni sunt in quadruplici gradu: quia quidam sunt
                     perseuerantes, quidam continentes, quidam temperati, quidam vero diuini. Molles autem dicuntur illi, qui
                     modica passione, vel parua tentatione ruunt, quod ipsum nomen designat. Nam secundum Philosophum in Meteora,
                     molle est illud, quod de facile cedit. Dicuntur ergo molles secundum Philosophum, qui nolunt laborare, et
                     sunt nimis delicati. Nam, ut in 7 Ethicor’ scribitur, delicia quaedam mollicies est. Tales ergo nihil
                     difficile sustinere volentes, statim cum passionantur, vel cum tentantur, cadunt. In alio gradu dicuntur esse
                     incontinentes. Hi autem differunt a primis. Nam molles nullam pugnam, nec aliquid difficile sustinere
                     possunt. Incontinentes vero pugnam sustinent, sed in sustinendo deficiunt. Continere enim, ut ipsum nomen
                     designat, hoc est, contra aliud se tenere. Incontinere ergo est aggredi pugnam, et in pugna non posse se
                     tenere, sed deficere. In tertio gradu sunt intemperati. Intemperatus enim tunc dicitur aliquis, quando non
                     solum passionatus cadit, et per tentationes deiicitur, sed delectabile est ei malefacere. Incontinentes ergo
                     et molles non delectantur in malefacere: immo aliud eligunt, et aliud agunt existentes enim extra passiones
                     tam incontinentes, quam molles, eligunt benefacere, et proponunt optimas leges. Passionati vero cadunt, <pb
                        n="145"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/145.pdf"
                     /> et nullam de illis legibus obseruant. Tales autem Philosophus assimilat paralyticis, qui eligentes ire in
                     dextram, propter dissolutionem corporis, et non valentes corpus regere, vadunt in sinistram. Sic molles et
                     incontinentes proponunt benefacere, et eligunt ire in dextram: tamen quia habent potentias animae dissolutas,
                     nec habent eas bene regulatas et ordinatas secundum ordinem rationis, non vadunt in dextram, sed cadunt et
                     tendunt in sinistram. Aliter tamen cadunt molles, aliter incontinentes. Quia molles modica pugna ruunt:
                     incontinentes vero maiori pugna succumbunt. Intemperati ergo peiores sunt, quam incontinentes, et molles:
                     quia sunt adeo habituati in malo, quod delectabile est eis malafacere. In quarto gradu autem sunt bestiales.
                     Hi autem peiores sunt, quam intemperati. Illi enim bestiales esse dicuntur, qui ultra modum hominum
                     malefaciunt. Sunt autem bestiales operantes ea, quae ipsa natura horret: sicut sunt quidam barbari comedentes
                     carnes humanas, bibentes humanum sanguinem. Talia enim non nisi a bestialitate prouenire possunt. Narrat
                     autem Philosophus 7 Ethicorum, multas huiusmodi bestialitates. Dicit enim quod cum quaedam praegnans esset,
                     et non potuisset parere, ex hoc tantum dolorem concepit, et sic in bestialitatem conuersa est, ut omnes
                     praegnantes resideret; quia ergo ipsa parere non poterat, volebat ut nulla de caetero parturiret. Sic etiam
                     (ut ait) circa quandam Insulam maris ut circa Pontum existebant tunc temporis quaedam gentes omnino
                     bestiales, comedentes carnes crudas, deuorantes carnes humanas, et (quod peius est) praestabant sibi filios
                     inconuiuiis. Cum enim qui alios conuiuare volebat, si filius suus domi non erat, a vicino suo mutuabat
                     filium, et ipsum parabat in conuiuium, spondens quod quando vellet conuiuium facere, ei suum filium
                     tribueret. Sic etiam multae de Phalaride bestialitates narrantur. Quaedam etiam aliae gentes bestiales (ut
                     ait) sacrificabant <pb n="146"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/146.pdf"
                     /> matres proprias, et comedebant hepata hominum. Illi ergo sunt bestiales, qui ultra modum hominum male
                     agunt. Dicto de quatuor generibus malorum, restat dicere de quatuor generibus bonorum. Nam sicut quidam mali
                     sunt molles, qui modica passione ruunt: sic quidam boni dicuntur esse perseuerantes. Huiusmodi autem sunt,
                     qui stant, et non modica tentatione cadunt. Loquendo ergo de Perseuerantia, ut Philosophus loquitur, nihil
                     est aliud, quam quaedam bona dispositio opposita mollicier: ergo in primo gradu dicuntur esse perseuerantes.
                     In secundo vero sunt continentes. Continere enim est plus, quam perseuerare. Nam si quis etiam non tentatus,
                     vel modicum tentatus non ruat, dicitur perseuerare: sed non dicitur continere, nisi fortiter passionatus
                     passiones illas vincat. Nam nullus continet, nisi contra passiones se teneat. Ideo 7 Ethicorum dicitur, quod
                     continentia elegibilior est, quam perseuerantia. In tertio autem gradu bonorum sunt temperati. Illi enim
                     temperati esse dicuntur, qui non solum modicum passionati perseuerant, quod faciunt perseuerantes: vel contra
                     fortes passiones se tenent, quod faciunt continentes: sed sunt ita castigati in appetitu, et habent tam
                     moderatas passiones, quod quasi pugnam non sentiunt, et delectabile est eis benefacere. Sicut ergo
                     perseuerantes opponuntur mollibus, et continentes incontinentibus: sic temperati opponuntur intemperatis. Nam
                     sicut delectabile est intemperatis mala facere, sic delectabile est temperatis bona operari. In quarto et in
                     supremo gradu bonorum, sunt homines diuini. Nam sicut aliqui homines sunt bestiales, et sunt mali ultra modum
                     hominum: sic aliqui sunt quasi diuini, et sunt boni ultra modum humanum. Unde et Philosophus circa principium
                     7 Ethicorum dicit, quod Homerus refert de Hectore, quod Rex Priamus Pater suus dicebat de ipso, quod erat
                     valde bonus: propter quod non videbatur existere puer, viri <pb n="147"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/147.pdf"
                     /> moralis, sed Dei. Virtus autem illa, per quam quis debet esse bonus ultra modum humanum, appellatur a
                     Philosopho heroica idest principans, et dominatiuat. Ex hoc ergo manifeste patet, quod Reges, et Principes si
                     debens recte dominari, non sufficit eos fugere omnes gradus malorum, et quod non sint nec molles, nec
                     incontinentes, nec intemperati, nec bestiales, sed oportet eos esse in summo gradu bonorum: qui enim aliis
                     dominari, et principari desiderant, oportet quod habeant virtutem illam, quae est dominans et principans
                     respectu aliarum, et sint boni ultra modum aliorum, et sint quasi homines diuini. In hoc ergo gradu debent
                     esse Reges et Principes. Et si in tale gradu esse decet bonos et perfectos Principes seculares quales esse
                     debeant ecclesiastice principantes, prudentis iudicio relinquatur. </p>
               </div>
               <div type="chapitre" n="1.2.33">
                  <head>Quot sunt gradus virtutis et cuiusmodi virtutes habere debeant Reges, et Principes. Cap. XXXIII</head>
                  <p> Distinguunt tam Macrobius, quam Plotinus quatuor gradus virtutum. Nam quaedam sunt politicae, quaedam
                     purgatoriae, quaedam purgati animi, quaedam exemplares. Dicunt autem quidam, virtutes exemplares esse in ipso
                     Deo. Virtutes autem politicas, esse virtutus acquisitas, per quas homines bene se habent in rebus humanis.
                     Sed virtutes purgatorias, et purgati animi dicunt esse virtutes infusas, per quis quis bene se habet ad
                     diuina. Circa diuina autem aiunt est duplex gradus. Nam aliqui sunt tendentes, et euntes in diuina
                     similitudine: et tales dicuntur habere virtutes purgatorias. Aliqui vero sunt quodammodo iam assecuti
                     similitudinem illam: et tales habere dicuntur virtutes purgati animi. Sed hi licet secundum se vera dicant,
                     non <pb n="148"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/148.pdf"
                     /> tamen videntur accedere ad intentionem eorum, qui hoc modo de virtutibus sunt locuti. Nam Philosophi non
                     loquebantur, nisi de virtutibus acquisitis. Virtutes autem infusas non posuerunt. Omnem ergo virtutem, quam
                     ponebant, dicebant esse acquisitam. Sectando ergo Philosophorum viam, dicere possumus, quod sicut est dare
                     diuersos gradus bonorum, sic est dare diuersa virtutum genera, ita quod secundum quod aliquis est
                     excellentior bonus, excellentiorem etiam gradum virtutum habet. Sicut ergo Philosophus innuit quatuor genera
                     bonorum, ut patet ex capitulo praecedenti, qui ait aliquos esse perseuerantes, aliquos continentes, aliquos
                     temperatos, aliquos vero diuinos, sic possumus distinguere quatuor ordines virtutum, ita quod cuilibet generi
                     bonorum demus suum ordinem virtutum. Dicemus ergo quod perseuerantes habent virtutes politicas: continentes,
                     purgatorias: temperati vero habent virtutes purgati animi: sed diuini habent virtutes exemplares. Propter
                     quod sicut diuini meliores sunt temperatis, temperati continentibus, continentes perseuerantibus: sic
                     virtutes exemplares excellunt virtutes purgati animi: virtutes vero purgati animi excellunt purgatorias: et
                     purgatoriae politicas. Quod autem haec genera virtutum adaptari debeant praedictis generibus bonorum, patet
                     per Plotinum dicentem, quod primae virtutes, scilicet politicae, molliunt idest ad medium reducunt. Secundae,
                     scilicet purgatoriae, auferunt. Tertiae, quae sunt purgati animi, obliuiscuntur. Sed in quartis, scilicet
                     exemplaribus, nefas est turpe aliquod nominari. Quare bene dictum est, quod perseuerantibus competunt
                     virtutes politicae, quia perseuerantes (ut dicebatur) opponuntur mollibus. Et sufficit ad hoc quod aliquis
                     perseueret, quod teneat se in medio. Virtutes ergo politicae quae molliunt, idest disponunt animum ad
                     benefaciendum, et reducunt ipsum ad medium, competunt <pb n="149"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/149.pdf"
                     /> perseuerantibus. Sunt autem huiusmodi virtutes minime inter virtutes alias: et perseuerantes (loquendo de
                     Perseuerantia, ut de ea Philosophus loquitur) tenent infimum gradum in genere bonorum. Congrue ergo huiusmodi
                     virtutes competunt perseuerantibus, sed purgatoriae competunt continentibus. Nam ex hoc aliquis est
                     continens, quia tenet se, et abstinet se a delectationibus sensibilibus. Continentes enim, sunt euntes in
                     passionibus, et pugnant contra ipsas. Modus autem vincendi eas est auferre, et remouere se de eis. Ideo
                     continentibus dicuntur competere virtutes purgatoriae, quorum officium est auferre, et abstinere nos a
                     passionibus immoderatis. Virtutes vero purgati animi competunt temperatis: nam istae non auferunt, sed
                     obliuiscuntur. Temperatus enim habet sic appetitum castigatum, quod quasi pugnam non sentit, sed obliuiscitur
                     passionum immoderatarum, et quodammodo delectabile est ei benefacere. Merito ergo talis dicitur habere
                     virtutes purgati animi facientes ipsum obliuisci passiones illas crebras, quia iam habet animum purgatum et
                     castigatum, ut non sit ei curae de talibus passionibus. Quartae vero virtutes, videlicet, exemplares adaptari
                     possunt hominibus diuinis: tales enim perfecti adeo debent esse, ut sint aliorum data regula, et exemplar.
                     Declaratum est ergo primum, quod in principio capituli proponebatur, videlicet diuersos esse gradus virtutum.
                     Declarare vero secundum, et ostendere cuiusmodi virtutes Regibus, et Principibus competere debeant, si
                     intelligantur praehabita, nullam difficultatem habet. Dicebatur supra, quod Reges, et Principes non sufficit
                     esse perseuerantes, continentes, et temperatos: sed decet eos quodammodo esse diuinos. Virtutes ergo
                     competentes eis, possunt exemplares dici: quia ipsi aliorum debent esse regula et exemplar. Tantae enim
                     bonitatis debet esse Princeps, ut quilibet suus subditus accipiat inde formam viuendi, et cognoscat defectum
                     suum, videns <pb n="150"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/150.pdf"
                     /> vitam et perfectionem principantis. Quare apud Reges et Principes non solum detestabile esse debet eos
                     turpia operari, sed etiam nominare, et audire turpia nefas esse debet. Bene ergo eis competunt exemplares
                     virtutes, quibus secundum Plotinum nefas est turpia nominari: sed cum tantae bonitatis nullus esse possit
                     absque Dei gratia, et eius auxilio: quanto Reges, et Principes alios excellere debent, tanto ardentius decet
                     eos diuinam gratiam postulare. In hoc ergo eliditur Philosophorum elatio, violentium quod ex puris
                     naturalibus possemus omnia mala vitare, et perfectam bonitatem acquirere. </p>
               </div>
               <div type="chapitre" n="1.2.34">
                  <head>Quod bonarum dispositionum quaedam sunt virtutes, quaedam supra virtutes, quaedam annexae virtutibus,
                     quaedam disponentes ad virtutem. Cap. XXXIV</head>
                  <p> Dicebatur enim supra, quod licet largo modo accipiendo virtutes, omnis bona dispositio mentis possit dici
                     quaedam virtus: attamen bonarum dispositionum quaedam magis sunt annexae, et adminiculantes virtutibus et
                     disponentes ad virtutem; quam sint virtutes. Sic etiam quaedam dispositiones bonae magis debent dici supra
                     virtutes quam virtus. Sed quomodo hoc esset, non probabatur: quia nondum declarata erant ea, per quae haec
                     omnia innotescunt. Sed visis praehabitis, ostendere quomodo haec sic se habent, non est difficile. Nam
                     eubulia, et synesis siue consiliatiua, et iudicatiua, virtutes sunt, accipiendo virtutem large. Unde et
                     Philosophus 6 Ethicorum, eas virtutes appellat. Accipiendo virtutem tamen, ut hic de virtute loquimur, aliquo
                     modo deficiunt a ratione virtutis. Nam (ut dicitur 2 Ethicorum) ad virtutem pertinet primo scire, deinde
                     eligere, et tertio firme, et immobiliter operari. Quare cum cabulia consilietur, <pb n="151"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/151.pdf"
                     /> synesis iudicet, prudentia praecipiat firmiter et immobiliter opera fieri secundum consiliata, et
                     iudicata: prudentia, quae immediatius se tenet ex parte operis, est potior, et magis habet rationem virtutis,
                     quam consiliatiua, et iudicatiua, illae ergo magis sunt adminiculantes et deseruientes virtuti, quam sint
                     virtutes. Bene ergo dictum est, quod bonarum dispositionum quaedam sunt adminiculantes, et annexae
                     virtutibus: sed quaedam sunt disponentes ad virtutem, ut perseuerantia, et continentia. Continentia enim non
                     proprie est virtus, quia virtuoso delectabile est benefacere: continens enim licet non sequatur passionem,
                     sed rationem. Tamen quia non est continens, nisi quia contra passiones se tenet, ratione pugnae quam sentit,
                     non est ei delectabile benefacere. Quandiu ergo aliquis est continens, et quandiu habet passiones fortes, non
                     habet perfectum usum rationis et virtutis: attamen vincendo passiones illas, disponitur ut sit virtuosus.
                     Quare continentia licet possit dici virtus, large accepta virtute, magis tamen videtur esse dispositio ad
                     virtutem, quam virtus. Sed cum continentia potior sit, quam perseuerantia (accipiendo perseuerantiam, ut de
                     ea loquitur Philosophus) deficit a ratione virtutis; propter quod non est virtus sed vel est dispositio ad
                     virtutem, vel est quaedam conditio sequens virtutem. Declarare ergo quomodo perseuerantia est dispositio ad
                     virtutem, et quomodo est conditio sequens virtutem, non est praesentis speculationis. Sufficit autem ad
                     praesens scire, quod loquendo de perseuerantia ut superius dicebatur, et ut de ea loquitur Philosophus, est
                     quaedam dispositio ad virtutem. Virtus autem heroica, quam diuinam vocare possumus, magis est supra virtutem,
                     quam sit virtus. Unde Philosophus 7 Ethicorum loquens de hac virtute, ait, quod non est virtus, sed quid
                     honorabilius virtute. Cum ergo prudentia, iustitia, et alia, de quibus superius tractauimus, sint virtutes:
                     consiliatiua, <pb n="152"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/152.pdf"
                     /> et iudicatiua sint annexae virtutibus, quia sunt adminiculantes et annexae prudentiae: continentia vero,
                     et perseuerantia sint dispositiones ad virtutem: heroica sit supra virtutem: benedictum est, quod bonarum
                     dispositionum quaedam sunt virtutes, quaedam annexae virtutibus, quaedam disponentes ad virtutes, quaedam
                     vero sunt supra virtutes. Ut ergo Reges, et Principes possint bonas dispositiones mentis habere, decet eos
                     haec genera dispositionum cognoscere. <pb n="153"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/153.pdf"
                     /> TERTIA PARS Primi Libri de regimine Principum: in qua tractatur, quas passiones Reges et Principes debeant
                     sequi. </p>
               </div>
            </div>
            <div type="partie" n="3">
               <div type="chapitre" n="1.3.1">
                  <head>Quot sunt passiones animae, et quomodo accipiendus est earum numerus. Cap. I</head>
                  <p> Expeditis duabus partibus huius operis, quia ostensum est in quo Reges et Principes suum finem ponere
                     debeant, et quomodo oportet eos virtuosos esse. Restat exequi de tertia parte huius primi libri, ostendendo
                     quas passiones, et quos motus animi Reges et Principes debeant imitari. Sed cum hoc sciri non possit, nisi
                     prius sciuerimus quot sunt huiusmodi passiones, et quae illarum sunt magis principales, et quae sunt
                     laudabiles, et quae vituperabiles: ideo de his primo tractabimus. Accipiendo autem numerum passionum, sicut
                     dicebamus esse duodecim virtutes, sic dicere possumus quod sunt duodecim passiones: videlicet, amor, odium,
                     desiderium, abominatio, delectatio, tristitia, spes, desperatio, timor, audacia, ira, et mansuetudo.
                     Computabatur enim supra mansuetudo inter virtutes: sed hoc est propter vocabulorum penuriam, ut ait
                     Philosophus 4 Ethic’. Mansuetudo enim proprie nominare videtur passionem oppositam irae. Sed cum <pb n="154"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/154.pdf"
                     /> sit quaedam virtus inter iram et mansuetudinem, quia virtutem illam proprio nomine nominare nescimus,
                     nominamus eam nomine mansuetudinis, eo quod illa virtus plus communicat cum mansuetudine, quam cum ira. Erit
                     mansuetudo aequiuocum ad virtutem, et ad passionem oppositam irae. Si quis autem laborare vellet, cuilibet
                     posset inuenire nomen proprium. Sed cum constat de re, de verbis minime est curandum. Enumeratis ergo
                     passionibus, sic potest accipi earum numerus, quia passiones proprie esse non habent nisi in appetitu
                     sensitiuo. Appetitus enim intellectiuus quia non est virtus in corpore, siue non est virtus affixa organo, ab
                     huiusmodi passionibus est semotus. Erit ergo omnis passio (ut hic de passione loquimur) in appetitu
                     sensitiuo. Sensitiuus autem appetitus (ut supra diffusius diximus) diuiditur in irascibilem, et
                     concupiscibilem. Praedictae ergo passiones sic distinguuntur, quia primae sex videlicet, amor, odium,
                     desiderium, abominatio, delectatio, et tristitia, pertinent ad concupiscibilem; reliquae vero sex ad
                     irascibilem spectant. Numerus autem passionum concupiscibilis sic accipi potest: quia omnis passio et omnis
                     motus animae pertinens ad concupiscibilem, vel sumitur respectu boni, vel respectu mali. Si respectu boni,
                     hoc est tripliciter. Nam erga bonum per concupiscibilem tripliciter passionamur. Nam bonum apprehensum primo
                     nobis placet, secundo tendimus in ipsum: tertio adepto quietamur in eo. Prout ergo nobis bonum aliquod
                     placet, est in nobis amor: sed prout tendimus in ipsum, habet esse in nobis desiderium: prout vero quietamur
                     in eo, existis in nobis gaudium et delectatio. Amor ergo, desiderium, et delectatio sumuntur respectu boni.
                     Odium vero, abominatio et tristitia, sumuntur respectu mali. Nam prout malum nobis displicet, est odium:
                     prout vero ipsum fugimus, est abominatio: sed prout eo adepto dolemus, habet esse tristitia. Viso quomodo
                     accipiuntur passiones <pb n="155"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/155.pdf"
                     /> concupiscibiles: restat videre, quomodo sumendae sunt passiones irascibiles. Differunt autem hae passiones
                     ab illis, quia passiones concupiscibiles respiciunt bonum et malum absolute sumptum: sed passiones
                     irascibiles respiciunt bonum vel malum in eo quod arduum. Huiusmodi ergo passiones vel sumuntur respectu
                     boni, vel respectu mali. Si respectu boni, hoc est dupliciter: quia vel ut in ipsum tendimus, et sic est
                     spes, nihil est enim aliud spes quam tendere in aliquod bonum arduis. Circa enim bona absolute sumpta potest
                     esse amor, vel desiderium, vel delectatio: non tamen est spes circa aliqua bona, nisi habeant rationem ardui:
                     quare si tendimus in bonum arduum, dicitur esse spes. Sed si a tali bono deficimus, habet esse desperatio.
                     Spes ergo, et desperatio sumuntur respectu boni. Aliae vero passiones irascibiles sumuntur respectu mali. Nam
                     malum dupliciter potest considerari, vel ut futurum, vel ut praesens. Si consideretur ut futurum, hoc est
                     dupliciter: vel ut ipsum aggredimur, et sic est audacia: vel ut ab eo refugimus, et sic est timor. Si vero
                     malum sit praesens, hoc etiam est dupliciter: quia vel ex hoc consurgimus ad faciendam vindictam, et sic est
                     ira: vel a tali vindicta deficimus, et sic est mansuetudo. Cum ergo non possint pluribus modis variari nostri
                     motus et nostrae affectiones, in uniuerso duodecim erunt passiones: sex pertinentes ad concupiscibilem, et
                     sex ad irascibilem. De quibus omnibus in Rhetoricis diffusius diximus; haec autem sufficiant superficialiter
                     pertransire. <pb n="156"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/156.pdf"
                     /></p>
               </div>
               <div type="chapitre" n="1.3.2">
                  <head>Quae praedictarum passionum sunt priores, et quae posteriores, et quem ordinem habent adinuicem. Cap.
                     II</head>
                  <p> Quia nullus bene seipsum regere potest, nisi sciat quae passiones sunt fugiendae, et quae prosequendae: et
                     quia in hoc primo libro determinare intendimus de regimine sui, videndum est quot sunt passiones, et quem
                     ordinem habent adinuicem, et quae sunt magis principales, et quae minus, et quomodo una passio reducitur ad
                     aliam: quia ex omnibus his magis innotescit nobis natura ipsarum passionum, qua inspecta cognoscere possumus
                     quae sunt laudabiles, et quae sunt vituperabiles, et quae sunt sequendae, et quae sunt fugiendae. Viso ergo
                     quot sunt passiones, et quomodo accipitur earum numerus: videndum est quem ordinem habeant ad se inuicem.
                     Ordo autem earum dupliciter potest accipi: vel singulariter, vel per combinationem. Accipiendo ergo huiusmodi
                     ordinem secundum combinationem, dicere possumus primas passiones esse, amor, et odium. In secundo vero gradu
                     sunt desiderium, et abominatio. In tertio vero, spes, et desperatio. In quarto autem, timor, et audacia. In
                     quinto autem, ira, et mansuetudo. Ultimae autem passiones sunt delectatio, et tristitia. Delectatio enim et
                     tristitia consequuntur ad omnes alias passiones. Nam quacunque passiones quis passionetur: vel delectatur,
                     uel tristatur. Ideo hae duae passiones post omnes alias collocandae sunt. Amor autem, et odium sunt
                     simpliciter passiones primae. Nam sicut delectatio, et tristitia ad omnes alias passiones consequuntur, quia
                     omnes aliae passiones uel tarminantur ad delectationem, uel ad tristitiam: sic amor, et odium alias passiones
                     praecedunt. <pb n="157"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/157.pdf"
                     /> Quare omnes aliae passiones sumunt originem uel ex amore, uel ex odio. quicunque enim passionatur aliqua
                     passione, uel sic passionatur, quia amat, uel quia odit. Post amorem autem, et odium, esse habent desiderium,
                     et abominatio. Nam desiderium immediate innititur amori, cum enim amamus aliquid, uel desideramus ipsum
                     habere, uel si ipsum habemus, desideramus conseruari in habendo ipsum. Abominatio uero immediate innititur
                     odio: quia statim cum odimus, aliquid abominamur illud. Quare sicut amor, et odium sunt passiones primae: sic
                     desiderium, et abominatio sunt passiones secundae. In tertio autem loco ponendae sunt spes, et desperatio.
                     Nam spes, et desperatio, cum sumantur respectu boni, praecedunt timorem, et audaciam, iram, et mansuetudinem,
                     quae sumuntur respectu mali. Timor autem, et audacia praecedunt iram, et mansuetudinem. Nam cum aliquid prius
                     sit futurum, quam praesens: timor, et audacia, quae sumuntur respectu mali futuri, praecedunt iram, et
                     mansuetudinem, quae sumuntur respectu mali praesentis. Plane ergo patet, quem ordinem habent dictae
                     passiones, si sumantur binae et binae. Acceptae uero singulariter, sic ordinari debent: quia amor est prior
                     odio: desiderium abominatione: spes desperatione: timor audacia: ira mansuetudine: delectatio tristitia. Amor
                     enim est prior odio: quia semper passio sumpta respectu boni (secundum quod huiusmodi) prior est passione
                     sumpta respectu mali. Nam appetitus per se et primo tendit in bonum. Si autem refugit malum, hoc est ex
                     consequenti, inquantum fugere malum, habet rationem boni. Amor ergo est omnino primus motus, et prima passio.
                     Nam ipsum odium ex amore sumit originem: nisi amaremus aliquid, nihil abominaremur, uel haberemus odio. Nam
                     quia diligimus bonum, et iustitiam odimus abominamur fures et iniustos. Desiderium autem, quod innititur
                     amore, praecedit abominationem, quae innititur odio. Spes uero praecedit desperationem. <pb n="158"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/158.pdf"
                     /> Nam si primum uolitum est bonum, et quod est uolitum est uolitum sub ratione boni: passio, quae magis
                     coniungit nos bono, secundum quod huiusmodi, praecedit alias passiones: et quia tendere in bonum est magis
                     coniungi bono quam deficere ab ipso, spes per quam tendimus in bonum, praecedit desperationem per quam
                     deficimus ab ipso. Timor autem praecedit audaciam. Nam sicut quia appetitus per se et primo intendit coniungi
                     bono, ideo passio quae tendit in bonum est prior passione quae deficit ab ipso: sic quia refugere malum habet
                     rationem boni, ideo timor per quem refugimus malum, prior est audacia per quam aggredimur ipsum. Ira autem in
                     genere passionum est prior mansuetudine. Nam mansuetudo proprie non est passio, sed magis est deficere a
                     passione, ideo in genere passionum ira mansuetudinem praecedit. Utrum autem secundum aliquem alium modum
                     mansuetudo praecedat iram, inuestigare non est praesentis negocii. Delectatio autem, quae est respectu boni,
                     prior est tristitia, quae est respectu mali. Quia ergo visum est, quot sunt passiones, et quomodo ordinantur
                     ad inuicem: ex his quae dicta sunt aliquo modo figuraliter et typo innotescit nobis natura ipsarum: qua
                     cognita, cognoscere possumus quomodo sint prosequendae, et quomodo vitandae passiones praedictae. Quod scire
                     tanto magis decet Reges et Principes, quanto per passiones ipsorum maius valet induci malum, et potest bonum
                     excellentius impediri. De hoc tamen infra diffusius tractabitur. <pb n="159"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/159.pdf"
                     /></p>
               </div>
               <div type="chapitre" n="1.3.3">
                  <head>Quomodo decet Reges et Principes se habere ad odium, et ad amorem. Cap. III</head>
                  <p> Passiones autem quia diuersificant regnum et vitam nostram, ideo necessarium est ostendere quomodo nos
                     habere debeamus ad illas. Oportebat ergo enumerare omnes passiones, ut sciremus numerum passionum, de quibus
                     determinare debemus. Oportebat etiam ostendere ordinem earum, ut sciremus quo ordine determinaremus de illis.
                     Quare cum amor, et odium sint passiones primae, prius videndum est, quomodo deceat Reges et Principes esse
                     amatiuos, et oditiuos. Et ut ostendamus nomen amoris, non solum ut est passio proprie sumpta, sed etiam ut
                     reperitur in appetitu sensitiuo et intellectiuo: dicere possumus quod semper obiectum amoris est bonum. Ubi
                     ergo reperitur magis ratio bonitatis, ibi esse debet magis principalis, et magis intensus amor. In bonis
                     autem diuinis, et in bonis communibus, magis reperitur ratio bonitatis, quam in bono priuato. Modus ergo, quo
                     quilibet debet esse amatiuus, est ut primo et principaliter diligat bonum diuinum et commune. Nam in bono
                     diuino magis habet esse bonitas uniuscuiusque, quam etiam in seipso. Bonum enim diuinum est conseruatiuum
                     boni nostri: immo et si annihilatum esset bonum nostrum, Deus unde vellet, posset illud reficere. Quare cum
                     nullus homo sine diuino auxilio possit seipsum bonum facere, vel se in bonitate conseruare, dictat naturalis
                     ratio ut magit diligat Deum quam seipsum: quia bonum uniuscuiusque principaliter est a Deo, et excellentius
                     reseruatur in Deo, quam in seipso. Et quia commune bonum est diuinius quam singulare, ut dicitur 1 Ethic’ et
                     quia in communi bono includitur bonum priuatum, semper <pb n="160"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/160.pdf"
                     /> bono priuato praeponendum est commune bonum. Naturaliter enim videmus partem se exponere pro toto, ut
                     brachium se exponit periculo pro corpore: ex naturali enim instinctu cum quis vult percuti, ne vulnerentur
                     membra a quibus principaliter dependet salus corporis, et ne totum corpus pereat, brachium periculo se
                     exponit. Sic etiam antiquitus si perspeximus ciuitatem aliquam dominari et tenere monarchiam: hoc erat, quia
                     ciues pro Republica non dubitabant se morti exponere. Dilectatio enim quam habebant Romani ad Rempublicam
                     fecit Romam esse principantem et monarcham. Hoc ergo modo quoslibet homines decet esse amatiuos, ut primo et
                     principaliter diligant bonum diuinum et commune: ex consequenti vero bonum proprium et priuatum: maxime tamen
                     hoc decet Reges et Principes, quod triplici via declarare possumus. Regi enim dignitas (quantum ad praesens)
                     ad tria comparari potest scilicet ad tyrannidem, cui contrariatur: ad virtutes, quibus debet ornari: et ad
                     vitia, quae debet fugere. Prima via sic patet: nam (ut superius dicebatur, et ut Philosophus in Polit’
                     probat) differentia est inter Regem, et tyrannum: quia Rex principaliter intendit bonum commune: et
                     intendendo bonum commune, intendit bonum proprium: quia saluato regno, saluatur, et Rex. Tyrannus autem
                     econtrario, principaliter intendit bonum priuatum: ex consequenti autem et quasi per accidens intendit bonum
                     commune, inquantum ex bono communi consurgit sibi aliquod bonum priuatum. Si ergo modo opposito se habent,
                     Regnum, et tyrannides: cum modus amoris tyrannici sit ut bonum priuatum praeponat bono communi, modus amoris
                     regis esse debet ut bonum commune praeponat priuato bono. Immo quia speciali modo Rex et quilibet principans
                     est minister Dei et persona publica et communis, speciali modo spectat ad Reges et Principes bonum diuinum et
                     commune praeponere cuilibet priuato bono. Secundo <pb n="161"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/161.pdf"
                     /> hoc idem patet, si considerentur virtutes, quibus decet Reges esse ornatos. Sicut enim detestabilius est
                     in magistro carere scientia quam in discipulo, quia magister est in statu in quo ipso debet scientiam aliis
                     tradere: sic detestabilius est in Rege carere virtutibus, quam in subditis, quia status regius requirit ut
                     inducat alios ad virtutem. Inter caetera autem, quae inducere possent alios ad virtutes, est, ut bonum
                     diuinum et commune principaliter diligant. Nam si Rex principaliter bonum commune intendat, studebit ut
                     habeat memoriam praeteritorum, et prouidentiam futurorum, ut sit expertus, cautus, et ut habeat omnia quae ad
                     prudentiam requiruntur, per quam possit melius suum populum regere. Immo si bonum commune praeponat bono
                     priuato, tanto magis studebit ut prudentia polleat, quanto maior prudentia requiritur ad custodiendum bonum
                     commune, quam proprium. Est ergo prudens, si etiam erit iustus: quia bonum commune potissime per iustitiam
                     conseruatur. Erit magnanimus; quia bona communia maxime sunt ardua et magno honore digna, in quae magnanimus
                     tendit. Erit magnificus; quia secundum Philosophum 4 Ethic’ magnificentia potissime habet esse circa diuina,
                     et communia. Erit fortis; quia cum bonum cumune proponat bono priuato, non dubitabit etiam personam exponere,
                     si viderit quod expediat regno. Erit temperatus; quia si intentio sua principaliter versetur circa bonum
                     regni, spernet delectationes sensibiles immoderatas, ne per eas impediatur debita cura regni. Ut ergo sit ad
                     unum dicere, amor diuini boni et communis inductiuus est ad virtutes singulas. Considerando ergo virtutes,
                     quibus decet Reges et Principes esse ornatos, et principaliter debent diligere bonum diuinum et commune.
                     Tertio hoc idem patet, si considerentur vitia, quae debent fugere. Nam sicuti amor diuinus et boni communis
                     inducit ad omnem virtutem; sic inordinatus amorproprius inducit ad omne vitium: tales enim sunt <pb n="162"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/162.pdf"
                     /> tyranni, volentes explere voluptatem propriam, et quaerentes excellentiam singularem: propter quod fiunt
                     iniuriatores aliorum, depraedant sacra, expoliant populum, omnem iniustitiam exercent. Unde et Valerius
                     Maximus de Dionysio Ciciliano recitat, qui cum esset tyrannus, erat amator proprii commodi, depopulabat
                     urbes, expoliabat ciuitates, et depraedabat sacra. Viso quomodo Reges et Principes se habere debeant ad
                     amorem, quia principaliter debent amare bonum diuinum et commune: de facili patere potest, quomodo se habere
                     debeant ad odium. Nam amor est primus motus et prima passio, ex qua omnis alia sumit originem: ut si homo
                     diligit iustitiam et veritatem, odit fures qui contrariantur iustitiae, et detractores qui contrariantur
                     veritati: et qui diligit corporalem vitam, timet gladium qui eam tollit. Timor ergo et odium, et breuiter
                     omnis passio siue omnis motus animi ex amore sumit originem; potissimum ergo in intentione cuiuslibet esse
                     debet quid amandum. Ostenso ergo quomodo Reges et Principes quodam speciali modo prae aliis debent diligere
                     bonum diuinum et commune, et quodam speciali modo prae alios odire debent quae contrariantur bono diuino et
                     communi: huiusmodi autem sunt opera iniusta et contumeliosa, et uniuersaliter omnia vitia. Quare cum de
                     ratione odii sit exterminare, et nunquam satiari nisi exterminet, ut dicitur 2 Rhetoricorum, decet Reges et
                     Principes amare Iustitiam, et odit vitia, ut non satientur, nisi ea extirpent et exterminent. Per se enim
                     homines non sunt exterminandi, et odiendi: sed quia vitia sunt extirpanda et odienda si non possunt aliter
                     vitia extirpari, nec potest aliter durare commune bonum, nisi exterminando maleficos homines, extirpandi sunt
                     tales, ne pereat commune bonum. Amare ergo commune bonum, et odire malefica, quae ei contrariantur: tanto
                     magis decet Reges et Principes, quanto magis sunt persona publica, et communis. <pb n="163"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/163.pdf"
                     /></p>
               </div>
               <div type="chapitre" n="1.3.4">
                  <head>Quomodo, et quae debeant Reges et Principes desiderare et abominari. Cap. IIII</head>
                  <p> Dicto de amore, et odio, quae sunt passiones primae: dicere restat, quomodo Reges et Principes se habere
                     debeant ad desiderium, et abominationem, quae sunt passiones secundae. Differt autem desiderium ab amore: et
                     abominatio differt ab odio. Nam gesta moralia quodammodo rebus naturalibus sunt similia. Nam sicut corpora
                     naturalia per suas formas, ut per grauitatem vel per leuitatem quandam tendunt in loca propria: sic per
                     amorem tendit quis in bonum sibi proportionatum et conueniens. In grauibus ergo et leuibus est tria
                     considerare. Primo formam grauis vel leuis, per quam conformatur loco sursum vel deorsum. Secundo est ibi
                     considerare motum, per quem tendunt in talem locum. Tertio stationem et quietem, per quam quiescunt in dicto
                     loco. Sic et in gestis moralibus, ut communiter ponitur, est tria considerare. Nam cum bonum aliquod
                     apprehendimus, primo per amorem et per quandam complacentiam ei conformamur. Secundo per desiderium in ipsum
                     tendimus. Tertio per delectationem quietamur in ipsum. Ergo amor nos conformat: desiderium nos mouet: et
                     delectatio nos quietat. Et quod dictum est de bono respectu amoris, desiderii, et delectationis, ut supra
                     tangebatur, intelligendum est de malo respectu odii, abominationis, et tristitiae. Nam sicut bonum ut est
                     amatum, ei conformamur: ut est desideratum, in ipsum tendimus: ut est adeptum, delectamur in ipso. Sic malum
                     ut est oditum, est aliquid displicens et difforme voluntati nostrae: ut est abominatum, ab eo refugimus: et
                     si contingat ipsum adipisci, dolemus et tristamur. Desiderium <pb n="164"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/164.pdf"
                     /> ergo licet non sit idem quod amor, mensuram tamen et modum debet suscipere ex amore. Sic et abominatio
                     licet non sit idem quod odium, tamen ex odio debet mensuram suscipere. Sic enim in naturalibus videmus, quod
                     licet motus deorsum non sit idem quod forma grauis: naturaliter tamen motus deorsum sumit mensuram et modum
                     ex grauitate, ut quanto aliqua sunt grauiora, tanto velocius mouentur ad medium. Quare si videre volumus,
                     quomodo Reges et Principes debeant aliqua desiderare et abominari, videndum est quomodo debeant amare et
                     odire. Videmus autem in singulis artibus, ut probatus primo Politicorum, quod finis appetitur in infinitum:
                     ea autem quae sunt ad finem, appetuntur secundum modum et mensuram ipsius finis: ut medicus intendit inducere
                     sanitatem, quantum potest, maiorem et meliorem: quia sanitas in arte medicinae intenditur ut finis: potionem
                     autem et phlebotomiam non intendit quanto maiorem potest, quia tunc exterminaret infirmum: sed intendit
                     secundum modum et mensuram sanitatis. Cum ergo in arte regnandi et principandi principaliter et finaliter
                     intendatur salus Regni et Principatus, sicut in arte medicandi principaliter intenditur sanitas corporis:
                     naturaliter decet Reges et Principes intendere et amare bonum regni et commune. Quare si desiderium debet
                     mensuram sumere ex amore, principaliter Reges et Principes debent desiderare bonum statum regni: ut quod qui
                     in regno sunt, bene se habeant ad diuina, quod agant opera virtuosa, quod sint in eis pax tranquillitas, quod
                     inter eos debita seruetur iustitia, et caetera talia, a quibus per se et essentialiter dependet bonus status
                     regni. Alia autem desiderare debent, ut habent ordinem ad istas diuitias ergo, et ciuilem potentiam, et
                     caetera talia bona in tantum desiderare debent, inquantum per ea possunt cohercere malos, punire iniusta, et
                     facere talia, a quibus regni salus dependere videtur. Viso, <pb n="165"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/165.pdf"
                     /> quae, et quomodo Reges et Principes desiderare debent, quia sicut debent amare primo et principaliter
                     bonum diuinum et commune, alia autem sunt desideranda ut ordinantur ad ista: sic desiderare debent primo et
                     principaliter bonum diuinum et commune, alia autem sunt desideranda ut ordinantur ad ista: de leui patere
                     potest quae et qualia abominari debent, quia principaliter sunt abominanda quae expressus contradicunt bono
                     diuino et communi, alia autem abominanda sunt ex consequenti. Huiusmodi autem abominationem et desiderium
                     tanto magis decet Reges et Principes, quanto magis eos decet habere curam de bono regni et communi. Quae sunt
                     autem illa quae regnum conseruant in bono statu, et quomodo Rex se debeat habere ad ipsum regnum, in tertio
                     libro diffusius ostendetur. </p>
               </div>
               <div type="chapitre" n="1.3.5">
                  <head>Quomodo Reges et Principes se habere debeant circa spem, et desperationem. Cap. V</head>
                  <p> Cum determinauimus de ordine passionum animae, diximus quod amor et odium erant passiones primae, desiderium
                     vero et abominatio erant passiones secundae: post has autem tertio loco collocandae erant spes, et
                     desperatio. Restat vero videre quomodo Reges et Principes se habere debeant circa spem et desperationem. Sed
                     si considerentur dicta praehabita, non est difficile scire, quomodo Reges et Principes ad hoc se habere
                     debeant. Dicebatur enim supra, quod eos esse decet humiles et magnanimos: cum ergo humilitas moderet spem,
                     quia humiles cognoscentes defectum proprium, non sperant ultra quam debeant: magnanimitas vero reprimat
                     desperationem, quia magnanimi propter difficultatem operis non <pb n="166"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/166.pdf"
                     /> desperant: si Reges et Principes fuerint humiles et magnanimi, superabunt speranda propter magnanimitatem,
                     et non sperabunt non speranda propter humilitatem. Possumus autem quadrupliciter ostendere, quod deces Reges
                     et Principes decenter se habere circa spem, et sperare speranda, et aggredi aggredienda. Nam si Reges nihil
                     sperarent, et nihil aggrederentur, essent pusillanimes, et non debite pertractarent negocia regni. Sunt autem
                     in spe, ut communiter ponitur, quatuor consideranda, propter quae arguere possumus, quod decet Reges et
                     Principes esse bene sperantes. Spes enim primo est de bono: nam de malo non est spes, sed timor. Secundo de
                     arduo: nam licet circa quodcunque bonum possit esse amor vel desiderium: spes tamen esse non habet, nisi
                     circa bonum arduum; nullus enim sperare dicitur, nisi sibi videatur esse bonum arduum, et difficile. Tertio
                     spes habet esse circa bonum futurum: de praesentibus enim bonis non est spes, licet possit esse gaudium et
                     delectatio. Quarto spes habet esse circa bonum possibile, quia circa impossibile nullus sperat, sed desperat.
                     Haec autem quatuor, videlicet, bonum, arduum, futurum, et possibile, potissime competere debent Regibus et
                     Principibus. Nam cum Reges et Principes sint latores legum, quia secundum Philosophum proprie spectat ad
                     Reges et Principes leges ponere, spectat ad eos sperare bonum. Rursus quia principale intentum a legislatore
                     et a lege, ut supra ostendimus, debet esse bonum diuinum et commune, cum talia sint bona excellentia et
                     ardua, non solum spectat ad Reges et Principes tendere in bonum, sed etiam decet eos tendere in bonum arduum.
                     Amplius quanto maior est communitas, tanto plura possunt ei contingere, ideo maiori indiget prouidentia et
                     saniori consilio: cum ergo prouidentia et consilium non sit nisi de rebus futuris, quia nullus consiliatur de
                     impossibilibus, ut vult Philosophus 3 Ethicorum, praeterita, quae immutabilia sunt, <pb n="167"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/167.pdf"
                     /> ut haberi potest ex 6 Ethic’ non cadunt sub consilio, nec etiam cadunt sub prouidentia. Decet ergo Reges
                     et Principes considerare bona non solum ut sunt ardua, sed ut sunt futura. Congruit etiam eos considerare
                     talia, ut possibilia. Nam pauperes, impotentes et ignobiles si non sunt magnanimi, et subtrahunt se ab
                     aliquibus bonis arduis, videntur mereri indulgentiam, quia ciuilis potentia, diuitiae, et nobilitas non
                     adminiculantur eis, ut possint prosequi talia bona: Reges autem et Principes, quibus consequitur nobilitas
                     generis, potentia ciuilis, abundantia diuitiarum, inexcusabiles esse videntur, si sint pusillanimes, et non
                     credant eis esse possibile prosequi bona ardua et magno honore digna. Quare cum Reges et Principes tendere
                     debeant in bona ardua, et debeant prouidere bona futura possibilia ipsi regno: decet eos esse bene sperantes
                     per magnanimitatem, quia habent omnia quae ad spem debitam requiruntur. Viso, quomodo decet Reges et
                     Principes bene se habere in sperando speranda, restat videre quomodo se habere debeant in non sperando non
                     speranda. Decet enim eos cum magna diligentia inuestigare, quid sperent, et quid aggrediantur. Nam sicut per
                     magnanimitatem debent esse prompti, ut aggrediantur ardua, et sperent speranda: sic per humilitatem debent
                     esse moderati, ut non aggrediantur aliquid ultra vires proprias, et ut non sperent non speranda. Possumus
                     autem duplici via inuestigare, quod decet Reges et Principes aliquid aggredi ultra vires, et sperare ultra
                     quam sit sperandum. Prima via sumitur ex parte officii regis. Secunda, ex parte gentis sibi commissae.
                     Sperare enim ultra quam sit sperandum, et aggredi opus ultra vires suas, videtur ex imprudentia procedere,
                     vel ex aliqua passione immoderata: unde 2 Rhetoricorum scribitur, quod iuuenes semper sunt bonae spei: de
                     quolibet enim negocio etiam si sit ultra vires, iuuenes bene sperant, quod contingit ex ignorantia: inexperti
                     enim non <pb n="168"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/168.pdf"
                     /> possunt cognoscere arduitatem operis. Contingit etiam hoc ex immoderatione passionis: nam quia nimis
                     abundat in eis calor, prorumpunt ut attentent aliqua quae consumate non possunt. Sic etiam dicere possemus,
                     quod ebriosi plus sperant quam debent: quia calefacti ex vino et ebrietate amittentes rationis usum,
                     attentant aliqua quae non valent perficere. Cum ergo regium officium requirat hominem prudentem et non
                     passionatum immoderata passione, decet Reges et Principes non aggredi aliquid ultra vires, et non sperare
                     aliqua non speranda. Secundo hoc decet eos ex parte populi sibi commissi, ut plurimum enim exponit se
                     periculo qui aggreditur aliquid ultra vires. Si ergo inconueniens est totam gentem et totum regnum periculis
                     exponere, diuturno consilio et magna diligentia excogitare debent Reges et Principes quid aggrediantur, ne
                     assumant arduum aliquod ultra vires, et ne sperent aliquid non sperandum. </p>
               </div>
               <div type="chapitre" n="1.3.6">
                  <head>Quomodo decet Reges et Principes se habere circa audaciam, et timorem. Cap. VI</head>
                  <p> Secundum Philosophum in 4 Ethicorum circa mores, singulares considerationes magis proficiunt. Verum quia
                     sunt nobis nota confusa magis, ut dicitur 1 Physicorum, deo in hoc primo de moribus Regum oportet pertransire
                     uniuersaliter typo: quia in secundo, et maxime in tertio plus descendemus ad particulares circumstantias.
                     Expedit tamen haec uniuersalia pertransire, quia horum cognitio faciet ad cognitionem sequentium. In tertio
                     ergo libro magis particulariter tractabimus facta regni: non tamen etiam in illo libro expediet penitus usque
                     ad particularia descendere: quia experti in curiis, et <pb n="169"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/169.pdf"
                     /> maxime Reges et Principes propter eorum negociorum frequentiam, satis particularia gesta nouerunt. Quare
                     si aliqua uniuersalia in morali negocio eis tradantur, suffragante experientia quam habent de moralibus
                     gestis, sufficienter instrui poterunt in cognitione moralium. His ergo praelibatis dicamus quod sicut
                     uniuersaliter et typo instruximus Reges, et Principes, quomodo se habere debeant circa spem et desperationem
                     quae respiciunt futurum bonum; sic secundum eandem methodum eos instruere possumus, quomodo se habere debeant
                     contra timorem, et audaciam, quae respiciunt futurum malum. Videtur autem forte aliquibus Reges, et Principes
                     in nullo debere esse timidos, quia talia regiae maiestati derogare dicuntur. Multos autem sic incitantes
                     Reges habere consueuerunt, persuadentes eis ut omnia audeant, nihil caueant: sed tales sunt adulatores, non
                     veridici: docent enim Reges non esse fortes. Nam qui omnia audent, et nihil timent, ut dicitur 1 Magnorum
                     moralium, non est fortis, sed satuus. Oportet ergo videre quo modo eos esse deceat timidos, et audaces. Timor
                     autem si moderatus sit, expediens est Regibus et Principibus. Moderato enim timore omnes principantes timere
                     debent, ne aliquid insurgat in regno, quod eius bonum statum deprauare possit. Possumus autem (quantum ad
                     praesens) duplici via inuestigare, quod moderatus timor necessarius sit Regibus. Prima via sumitur ex parte
                     consilii habendi. Secunda ex parte operis fiendi. Prima via sic patet: nam, ut dicitur 2 Rhetoric’ cap’ de
                     timore, Timor consiliatiuos facit, ex eo, quod aliquis ei timet, consiliatur, quomodo possit effugere malum,
                     quod dubitat. Cum ergo unum totum regnum absque magno consilio debite gubernari non possit, expedit
                     Principibus, et Regibus ut consiliatiui reddantur, habere aliquem moderatum timorem. Secundo hoc idem
                     inuestigare possumus ex parte operis fiendi. Nam non sufficit solicitari circa consilia et iudicare <pb
                        n="170"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/170.pdf"
                     /> de consiliatis, nisi consiliata, et iudicata per opera, debite et diligenter exequamus. Moderatus autem
                     timor non solum consiliatiuos facit, sed etiam agit ut opera diligentius operemur. Nam si moderatus adsit
                     timor, diligentius agimus opera, per quae fugere credimus timorem illum. Ostensum est ergo, quod decet Reges,
                     et Principes moderatum habere timorem. Attamen immoderate timere nullo modo decet eos. Immoderatus enim timor
                     quatuor habere videtur, quae omnino derogant regno. Nam timor immoderatus primo reddit hominem immobilem, et
                     contractum. Secundo facit ipsum inconsiliatiuum. Tertio facit eum tremulentum. Quarto facit eum inoperatiuum.
                     Cum enim quis timet, calor ad interiora progreditur; modum enim, quem videmus in hominibus, aspicere possumus
                     in calore corporis naturalis. Cum enim homines existentes in campis timent, statim confugiunt ad castrum, vel
                     ad arcem: sic cum quis timet, calor existens in exterioribus membris, statim confugit ad interiora; propter
                     quod homo confugit, in seipso contrahitur, et redditur immobilis. Quare si indecens est caput regni siue
                     Regem esse immobilem et contractum, indecens est ipsum timere timore immoderato. Secundo hoc est indecens,
                     quia immoderatus timor facit hominem inconciliatiuum. Cum enim quis immoderate timet, totus obstupescit, et
                     est in agona ductus, et ignorat quid faciat, propter quod non recordatur consiliari: et si consilium ei
                     detur, propter obstupefactionem non apprehendit illud. Quare si indecens est, ut facta regni sine consilio
                     gerantur, et ut Rex sit inconsiliatiuus; indecens est ipsum timere immoderato timore. Tertio immoderatus
                     timor reddit hominem tremulentum. Nam propter timorem calore progrediente ad interiora, exteriora membra
                     frigida manent. Nerui ergo fiunt frigefacti, et non valentes sustinere membra, quare accidit ei tremor. Ergo
                     si inconueniens est Regem esse tremulentum, qui debet esse virilis <pb n="171"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/171.pdf"
                     /> et constans, inconueniens est ipsum timere immoderato timore. Quarto immoderatus timor reddit hominem
                     inoperatiuum. Nam homo propter timorem immoderatum tremens et obstupefactus immobilitatur, et nescit quid
                     faciat. Cum ergo totum regnum sit in Rege tanquam in mouente, et quod portet imperium eius, si Rex sit
                     inoperatiuus, et imperare non valeat propter immoderatum timorem, toti regno praeiudicium gignitur: quare si
                     hoc est indecens, non decet Regem immoderato timore timere. Viso quomodo Reges se habere debeant ad timorem,
                     quia difficilius est reprimere timorem, quam moderare audaciam, ut dictum fuit supra Capitulo de fortitudine:
                     de facili videri potest, quomodo se habere debeant ad audacias decet enim eos non habere audaciam
                     immoderatam, sed moderatam. Nam si audacia sit immoderata, homo plus praesumit quam debeat, quod Regibus non
                     expedit, quia tunc periculo exponerent totum regnum. Si vero quis nullam audaciam habeat, omnino est
                     indecens: quia tunc nihil aggreditur. Moderate ergo se habere ad timorem, et ad audaciam Regibus et
                     Principibus omnino congruit. </p>
               </div>
               <div type="chapitre" n="1.3.7">
                  <head>Quomodo differt ira ab odio, et quomodo Reges et Principes se habere debeant ad iram, et eius oppositum.
                     Cap. VII</head>
                  <p> Quia ira maximam affinitatem videtur habere cum odio, Prius quam ostendamus, quomodo Reges, et Principes se
                     habere debeant circa iram, et mansuetudinem. Videndum est quomodo ira differat ab odio: et quod est
                     detestabilius an odium, an ira inordinata. Est autem una principalis differentia inter iram, et odium: quia
                     odium est appetitus mali simpliciter, et absolute. Nam odium opponitur amori: amare autem (ut dicitur 2
                     Rhetor’) est <pb n="172"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/172.pdf"
                     /> idem quod velle alicui bonum secundum se. Sic odire aliquem est velle malum ei simpliciter, et absolute.
                     Ira autem non sit: nam ira non est appetitus mali secundum se, sed in ordine ad vindictam. Potest enim
                     diffiniri ira, quod est appetitus poenae in vindictam. Ex hac autem differentia principali inter iram et
                     odium, sumuntur octo differentiae, quas assignat Philos’ 2’ Rhetor’. Prima differentia est, quia est ira ex
                     iis quae sunt ad seipsum, vel ex pertinentibus ad ipsum. Odium autem esse potest de pertinentibus ad ipsum,
                     et ad alium. Nam nullus irascitur alicui, nisi credat ipsum fore fecisse vel in se, vel in filios, vel in
                     amicos, vel in alios ad se pertinentes. Dictum est enim iram esse appetitum poenae, non simpliciter, sed in
                     ordine ad vindictam. Nullus autem ulcisci desiderat, nisi de forefacientibus, vel in ipsum, vel in
                     pertinentibus ad ipsum. Sed odire, quod est velle malum secundum se, esse potest vel de pertinentibus ad se:
                     vel alium. Statim enim, cum scimus aliquem esse malum, ut cum scimus aliquem esse furem, possumus ipsum
                     odire, siue fore fecerit in nos, siue in alios. Secunda differentia est, quia ira semper est in singulari:
                     odire potest esse in communi. Odire autem potest aliquis communiter omnem furem, et detractorem: sed irasci
                     non potest nisi alicui speciali. Nam cum homo in communi non iniurietur nobis, sed semper committatur iniuria
                     per aliquem hominem specialem: licet odire possumus fures uniuersaliter; non tamen irascimur, nisi alicui
                     singulari. Tertia differentia est, quia odium est quid insatiabile: sed ita satiatur nam si odium est
                     appetitus mali simpliciter, ille quem odimus, non posset tantum habere de malo, quin vellemus quod haberet
                     plus. Sed ira quae est appetitus poenae, non simpliciter, sed ut ordinatur ad vindictam, est quid satiabile:
                     quia est aliquis tantum passus est, quod videatur irato ultionem decentem factam esse, satiatur ira, et
                     quiescit iratus. Quarta differentia est, quia iratus appetit contristare: sed odiens appeti nocere. Vult enim
                        <pb n="173"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/173.pdf"
                     /> iratus inferre dolorem, et tristitiam: sed odiens vult inferre damnum, et nocumentum. Quinta differentia
                     est, quia sentiri quidem vult iratus, odienti autem nihil differt. Non enim sufficit irato, quod alter
                     patiatur, nisi sentiatur, et ut manifeste appareat quod ipse ei inferat illud malum: quia aliter, non esset
                     vindicta. Sed odienti quidem nihil differt: nam cum odium sit mali secundum se et absolute, sufficit odienti,
                     quod alter patiatur malum, qualitercunque ei accidat malum illud. Sexta differentia est, quia ira semper est
                     cum tristitia: tanta enim est anxietas irati ut vindictae fiat, quod donec sit facta ultio, quasi continue
                     est in tristia. Sed odium sine tristitia esse potest: nam odium esse valet ad aliquid in communi. Odire enim
                     possumus uniuersaliter omnes fures: non tamen oportet, quod tristitia committetur huiusmodi odium. Septima
                     differentia est: quia irae videtur esse annexa misericordia, non autem odio. Nam cum ira satietur, si multa
                     mala inferantur alteri, iratus miseretur ei sed odium pro nullo miserebitur, cum sit quid insatiabile. Octaua
                     differentia est: quia ira vult contra pati: sufficit enim irato, quod alter contra patiatur, donec fiat
                     condigna ultio. Sed odium exterminat, et vult non esse: non enim sufficit odienti, quod alter contra
                     patiatur, sed vult eum interimi et non esse. Cum ergo conditiones odii sint multo peiores, quam conditiones
                     irae, magis cauendum est odium quam ira. Immo iram transire in odium secundum Augustinum, hoc est, trabem
                     facere de festuca. Est ergo huiusmodi odium cauendum a quolibet. Magis tamen cauendum est Regibus, et
                     Principibus: quia inferre possunt pluribus nocumentum. Sic igitur sentiendum est de odio et ira: quia odium
                     detestabilius est, quam ira. Nihilominus tamen ira si inordinata fit, detestabilis est. Ut ergo appareat,
                     quomodo Reges, et Principes se habere debeant circa iram, et mansuetudinem: sciendum quod ira aliquando
                     rationem praecedit, et tunc est inordinata et cauenda, aliquando <pb n="174"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/174.pdf"
                     /> sequitur ordinem rationis, et tunc potest esse inordinata, et imitanda. Si enim ira rationem praecedat,
                     dupliciter est cauenda. Primo, quia non perfecte rationem audit. Secundo, quia eam obnubilat. Ira enim
                     rationem praecedens secundum Philosoph’ 7 Ethicor’ assimilatur canibus, vel assimilatur seruis velocibus.
                     Serui enim veloces statim cum audiunt verbum Domini, antequam plene percipiant praeceptum eius, currunt, ut
                     exequantur mandatum ipsius; quare contingit eos deficere, quia non perfecte perceperunt quomodo exequendum
                     sit mandatum illud. Sic etiam et canes statim cum audiunt sonitum venientis, latrant, non distinguentes, an
                     veniens sit amicus, vel inimicus. Sic et ira facit: statim enim cum ratio dicit vindictam esse fiendam,
                     statim vult currere, ut vindictam exequatur, non expectans super hoc iudicium rationis, qualiter vindicta
                     illa fieri debeat. Est igitur cauenda ira inordinata, quia non perfecte ratione audit. Secundo cauenda est:
                     quia rationem obnubilat. Nam corpore non existente indebito temperamento, impedimur ab usu rationis, quare
                     cum per iram accendatur sanguis circa cor, corpus redditur intemperatum, ut non possimus debite ratione uti.
                     Ratio enim, vel intellectus licet non sit virtus corporalis, utitur tamen in suo actu corporalibus organis;
                     propter quod corpore existente indisposito, non potest libere uti actu suo. Quare si in quolibet homine
                     cauendum est habere rationem obnubilatam, et non plene rationi obedire: cauenda a quolibet est ira
                     inordinata; magis tamen cauenda est a Regibus, et Princibus, quia eos maxime decet sequi imperium rationis.
                     Cauenda est ergo ira inordinata, et rationem praecedens. Sed si sequatur imperium rationis, potest esse
                     ordinata, et imitanda. Nam cum ira est rationis organum, et agit secundum imperium rationis, virilius
                     exequimur opera virtuosa. Unde 3 Ethic’ approbatur dictum hominis dicentis virtutem immittere furori, tunc
                     enim virtus furori, vel irae immittitur modo <pb n="175"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/175.pdf"
                     /> debito, et ut decet, quando ira est organum virtutis, et rationis. Patet ergo quomodo nos habere debemus
                     circa iram, et mansuetudinem: quia per mansuetudinem reprimenda est ira, ne praecedat iudicium rationis et
                     per iram reprimenda est mansuetudo, ne impediat virtutem opera, et rationis actum. Ante ergo quam per
                     rationem iudicemus plene quid agendum, debemus esse mansueti. Sed postquam plene visum est, quid facturi
                     sumus, possumus assumere iram tanquam seruam, et ancillam rationis, ut per eam exequamur virilius, quae ratio
                     iudicabit. Sic ergo se habere circa iram et mansuetudinem, tanto magis decet Reges et Principes quanto magis
                     decet eos non impediri in usu rationis, et viriliter exequi, quae ratio iudicabit. </p>
               </div>
               <div type="chapitre" n="1.3.8">
                  <head>Quomodo Reges, et Principes se habere debeant circa delectationes, et tristitias. Cap. VIII</head>
                  <p> Dicebatur enim supra, delectationes, et tristitias tenere ultimum gradum in ordine passionum: quia ad eas,
                     tanquam ad passiones ultimas, omnes aliae terminantur: nulla enim passio est, quae non terminetur, vel ad
                     tristitiam, vel ad delectationem. Dicto ergo de omnibus aliis passionibus restat dicere quomodo Reges, et
                     Principes se habere debeant circa delectationes, et tristitias. De delectationibus autem fuit duplex opinio
                     antiquorum, ut patet per Philos’ 10 Ethicor’. Eudoxus autem posuit omnem delectationem esse bonam: quia quod
                     ab omnibus appetitur maxime videtur esse bonum et eligibile: omnia autem appetunt delectari: quod non esset,
                     nisi delectatio simpliciter esset de genere bonorum. Adducebat autem Eudoxus ad hoc rationem aliam ex ipsa
                     tristitia, quae est delectationi contraria. Nam si tristitia quaelibet est fugienda, et habet <pb n="176"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/176.pdf"
                     /> rationem mali: quaelibet delectatio est prosequenda, et habet rationem boni. Alii autem econtrario,
                     dicebant omnem delectationem esse fugiendam. Sed hi omnem delectationem condemnantes, statim suam positionem
                     ostendebant reprehensibilem: quia (secundum Philosoph’) absque delectatione aliqua nullus viuere potest. Si
                     ergo negans loquelam, concedit loquelam (ut patet per Philos 4 Metaphy’) sic ponens omnem delectationem esse
                     fugiendam, ponit aliquam delectationem esse prosequendam. Nam cum loquela non possit negari, nisi per
                     loquelam, negans loquelam, loquitur: loquendo autem, concedit loquelam: quare negando loquelam, concedit
                     loquelam. Sic quia nullus omnem delectationem fugit, nisi delectabile sit ei omnem delectationem fugere;
                     sequitur quod fugiens omnem delectationem, sequatur aliquam delectationem. Inter has autem duas vias omnino
                     contrarias, est via Philosophi media, quod non omnis delectatio est simpliciter bona, nec omnis simpliciter
                     mala. Sed aliqua delectatio est bona existenter, aliqua apparenter, aliqua simpliciter, aliqua secundum quid:
                     aliqua est bona uni, aliqua est bona alteri. Sicut enim videmus in gustu, sic et in appetitu iudicare
                     possumus. Aliqui enim habent gustum infectum, ut infirmi, aliqui habent ipsum bene dispositum, ut sani. Sic
                     aliqui habent appetitum infectum, ut vitiosi, aliqui habent ipsum bene dispositum, ut homines boni, et
                     virtuosi. Sicut ergo non sunt dicenda vere dulcia, quae videntur dulcia infirmis, et habentibus gustum
                     infectum: sed quae videntur dulcia sanis, et habentibus linguam bene dispositam. Sic non sunt dicenda vere
                     delectabilia, quae sunt delectabilia vitiosis, et habentibus appetitum infectum: sed quae sunt delectabilia
                     bonis, et habentibus voluntatem rectam. Erunt ergo aliqua delectabilia vere et simpliciter, aliqua apparenter
                     et secundum quid. Sic erunt delectationes bonae existenter et simpliciter, aliquae vero apparenter et
                     secundum quid. Rursus quia delectatio <pb n="177"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/177.pdf"
                     /> contingit ex coniunctione conuenientis cum conuenienti: cum ergo alia conueniant bestiis, alia hominibus:
                     aliquae delectationes sunt conuenientes bestiis, aliquae vero hominibus. Delectationes autem intelligibiles
                     et virtuosae sunt conuenientes hominibus: sed delectationes venereae et sensibiles sunt conuenientes bestiis.
                     Si autem homines talibus delectationibus uti debent: hoc non est secundum se et simpliciter, sed prout habent
                     ordinem, et prout deseruiunt actionibus virtuosis. Patet ergo quomodo nos habere debemus ad ipsas
                     delectationes. Nam cum detestabile sit cuilibet quod sit vitiosus, et quod mores habeat bestiales, spectat ad
                     quemlibet sequi non quae sunt delectabilia bestiis, et hominibus vitiosis: sed quae sunt delectabilia
                     rationabilibus, et hominibus virtuosis. Omnis igitur delectatio bona est, ut arguebant rationes praemissae:
                     sed non omnis delectatio est bona cuilibet, sed aliqua est bona bestiis, aliqua vero hominibus. Quanto ergo
                     detestabilius est Reges, et Principes eligere vitam pecudum, tanto detestabilius est eos sequi bestiales
                     delectationes. Patet igitur quomodo Reges, et Principes se ad delectationes habere debent, quia
                     principaliter, et per se delectari debent in operibus virtuosis. Nam delectatio semper perficit, et
                     expeditiorem reddit operationem conuenientem. Si igitur Reges, et Principes delectabuntur in actibus
                     prudentiae, et in operibus virtuosis, expeditiori modo et magis perfecte efficere poterunt huiusmodi opera.
                     Nam quanto quis vehementiori modo delectatur in actibus virtuosis, tanto excellentius efficit illos actus. In
                     delectationibus autem sensibilibus delectari non debent principaliter et per se, sed uti debent eis moderate,
                     et prout habent ordinem ad opera virtuosa. Nam si tales delectationes vehementes sint, ratione obnubilant, et
                     operationes impediunt virtuosas. Viso, quomodo Reges, et Principes se habere debeant ad delectationes: videre
                     restat, quomodo se habere debent ad tristitias. Tristitia autem nunquam est assumenda, nec est <pb n="178"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/178.pdf"
                     /> laudabilis, nisi supposito aliquo turpi. Si quis enim videt se in aliquo turpia egisse, debet dolere et
                     tristari. De turpibus igitur est tristandum, sed omnis alia tristitia est moderanda, et vitanda; ut ergo
                     huiusmodi tristitia moderetur, danda sunt remedia, per quae huiusmodi tristitia vitari possit. Videtur autem
                     Philosophus tria remedia tangere, per quae tristitia vitatur; videlicet, virtutes, amicos, et considerationem
                     veritatis. Per virtutes enim vitatur tristitia: quia (ut vult Phil’ 9 Ethicor’) Mali et vitiosi seipsis non
                     gaudent, non enim inueniunt unde delectari possint in seipsis. Nam mali sibi ipsis inimicantur, et in seipsis
                     dissentiunt, ut ibidem innuitur. Nam unum ratione iudicant, et aliud passione agunt. Quare cum in seipsis
                     pacem non habeant, de seipsis non gaudent. Magnum ergo remedium, et ut in nobis ipsis delectationem
                     inueniamus, est fugere vitia, et habere virtutes. Secundum remedium est consolatio amicorum, ut in eodem 9
                     Ethic’ traditur, videtur enim tristitia esse quoddam pondus aggrauans animam. Sicut ergo in pondere corporali
                     cum multi iuuant nos ad portandum illud, minus grauamur: sic cum videmus multitudinem amicorum condolore
                     nobis, alleuiamur a dolore illo, et minus tristamur. Haec enim ratio licet tangatur 9 Ethicor’ dicitur tamen
                     fuisse Platonis, nec videtur usque quaque vera. Nam cum de dolore amicorum sit dolendum, cum nos dolemus, et
                     videmus amicos dolere, ut videtur, non debet dolor minui, sed augeri. Possumus ergo dicere quod cum videmus
                     eos dolere de dolore nostro, non quia ipsi dolent de dolore nostro minuitur dolor noster, sed quia videmus
                     eos dolere, adgeneratur nobis quaedam firma fantasia quod sint amici: et quia delectabile est habere amicos,
                     delectamur: et delectando, minuitur dolor noster: quia omnis delectatio, vel totaliter tristitiam aufert, vel
                     saltem eam minuit. Tertium remedium, est consideratio veritatis. Nam licet de turpibus sit dolendum, de bonis
                     tamen fortunae, vel de aliis quae in <pb n="179"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/179.pdf"
                     /> nobis contingere possunt, absque eo quod operemur turpia, dolere non debemus. Ad hoc autem, maximum
                     remedium est consideratio veritatis. Nam per huiusmodi considerationem cognoscimus talia esse modica bona:
                     ideo eis amissis non dolebimus, nisi forte per accidens, inquantum per amissionem eorum impedimur ab operibus
                     virtuosis. Patet ergo non esse dolendum, nisi de turpibus, et non de operibus virtuosis. Si autem propter
                     alia dolor, vel tristitia contingat, fuganda est, vel per virtutes, vel per amicos, vel per cognitionem
                     veritatis. Consueuit etiam ad hoc dari quartum subsidium, videlicet, remedia corporalia, ut somnus, balneum,
                     et talia quae tristitiam fugare solent. Cum ergo tales tristitiae impediant operationes virtuosas, tanto
                     magis decet Reges, et Principes tales tristitias moderare, quanto decentius est eos excellere in operibus
                     virtuosis. </p>
               </div>
               <div type="chapitre" n="1.3.9">
                  <head>Quod harum passionum quaedam magis principales, et quaedam minus. Cap. IX</head>
                  <p> Sicut enumerabantur superius duodecim virtutes, quarum quatuor erant principales, et octo quasi annexae: sic
                     inter has duodecim passiones enumeratas, sequendo praedecessorum doctrinam, dicere possumus, quod sunt
                     quatuor principales; ut spes, timor, gaudium, et tristitia. Has autem esse magis principales, triplici via
                     venari possumus. Primo, ut comparantur ad passiones alias. Secundo, ut comparantur ad sua obiecta, vel ad
                     materiam circa quam versantur. Tertio, ut comparantur ad potentias animae, ut ad irascibilem et
                     concupiscibilem, in quibus existunt. Prima via sic patet. Nam omnes aliae passiones videntur ordinari ad
                     istas; ut passiones sumptae respectu boni, ordinari videntur ad spem, et gaudium, sumptae autem <pb n="180"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/180.pdf"
                     /> respectu mali, ordinari videntur ad timorem, et tristitiam. Nam passio sumpta respectu boni, primo incipit
                     ab amore, postea vadit in desiderium, et terminatur in spem, dum bonum illud est futurum: ultimo autem
                     terminatur in gaudium, et delectationem, quando bonum illud est praesens, et adeptum. Respectu vero mali
                     incipit ab odio, et procedit in fugam, vel abominationem, et terminatur in timorem, si malum illud sit
                     futurum: ultimo autem terminatur in tristitiam, si malum illud sit praesens, et iam adeptum. Timor autem, et
                     tristitia sunt passiones principales: quia ad eas ordinantur passiones sumptae respectu mali: sicut ad spem
                     et gaudium ordinatur passiones sumptae respectu boni. Secunda via ad inuestigandum has passiones esse
                     principales, sumi potest ex parte materiae, circa quam tales passiones versantur. Nam omnis passio, vel
                     sumitur respectu boni, vel respectu mali. Rursus bonum, vel malum considerari potest, vel ut est futurum, vel
                     ut est iam praesens. Secundum hoc ergo sumi habent hae quatuor passiones; quia de bono futuro est spes, de
                     praesenti est gaudium: de malo futuro est timor, de praesenti vero est tristitia. Tertio modo hae passiones
                     sumi possunt respectu potentiarum animae, ut respectu irascibilis, et concupiscibilis, in quibus existunt.
                     Dictum est autem concupiscibilem tendere in bonum et malum secundum se: irascibilem vero, ut habet rationem
                     ardui. Cum ergo aliquid maxime sit bonum, cum iam est adeptum, circa quod est delectatio et gaudium; et
                     maxime sit malum, cum iam est adeptum, circa quod est dolor et tristitia oportet delectationem et tristitiam
                     esse principales passiones respectu concupiscibilis. Spes autem et timor sunt principales passiones respectu
                     irascibilis. Nam cum irascibilis tendit in bonum et malum in eo quod est arduum: quia tunc reputatur maxime
                     bonum arduum, cum est futurum et speratur: et malum arduum, cum est futurum et timetur: spes et timor sunt
                     principales passiones respectu <pb n="181"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/181.pdf"
                     /> irascibilis. Sed cum ex passionibus diuersificari habeant opera nostra, decet nos diligenter intendere, in
                     quibus delectemur, et tristemur, et quae speremus, et quae timeamus. Sed hoc tanto magis decet Reges et
                     Principes, quanto eorum opera sunt digniora, eo quod respiciant bonum gentis. Quomodo autem Reges et
                     Principes debite se habeant circa delectationem et tristitiam, et circa spem et timorem, patefactum est per
                     Capitula supra dicta. </p>
               </div>
               <div type="chapitre" n="1.3.10">
                  <head>Quomodo passiones aliae ad passiones praehabitas reducuntur. Cap. X</head>
                  <p>Enumerabantur supra duodecim passiones, videlicet, amor, odium, desiderium, abominatio, delectatio,
                     tristitia, spes, desperatio, timor, audacia, ira, et mansuetudo. Sed praeter omnes has passiones Philosop’ 2
                     Rhetor’ sex alias passiones enumerare videtur, videlicet, zelum, gratiam, nemesin (quod idem est quod
                     indignatio de prosperitatibus malorum) misericordiam, inuidiam, et erubescentiam siue verecundia. Sed omnes
                     hae passiones reducuntur ad aliquas passiones praedictarum: quia zelus, et gratia reducuntur ad amorem:
                     verecundia ad timorem: inuidia, et misericordia, et nemesis siue indignatio de prosperitatibus malorum
                     reducuntur ad tristitiam. Zelus reducitur ad amorem: quia zelus nihil est aliud, quam quidam amor intensus.
                     Ea autem, quae intense diligimus, vel sunt corporalia, vel spiritualia. Si sunt corporalia, quia talia cum
                     habentur ab uno, non habentur ab alio, ideo zelus respectu horum diffiniri consueuit, quod est amor intensus
                     non patiens consortium in amato. Inde ergo inoleuit, quod aliqui dicuntur Zelotypi de persona aliqua, si
                     noluerint in ea habere aliquod consortium. Intensus ergo amor corporalium videtur esse amor priuatus, et
                     reprehensibilis, et non patiens consortium in amato. <pb n="182"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/182.pdf"
                     /> Sed respectu bonorum intellectualium, et respectu virtutum, si sit intensus amor, est laudabilis, et quasi
                     communis. Nam nunquam quis virtuosus esset, nec proprie virtutes diligeret, si nollet in eis habere
                     consortium. Huiusmodi ergo zelus respectu bonorum honorabilium diffinitur a Philosopho 2 Rheto’ quod est
                     tristitia de huiusmodi bonis, non quia insint alteri, sed quia non insunt sibi: zelus ergo reducitur ad
                     amorem. Sic etiam gratia reducitur ad amorem: quia ex amore efficitur aliquis alteri gratiosus. Gratia enim
                     (ut de ea tractat Philosophus, et ut est passio) non est aliud, quam quidam motus animi, per quem inclinatur
                     aliquis ad beneficia conferendum. Zelus ergo et gratia reducuntur ad amorem. Sed verecundia reducitur ad
                     timorem. Dupliciter autem quis timere potest, videlicet, corruptiones, et inhonorationes, qui enim expauescit
                     mala corruptiua, dicitur timidus. Sed ille qui expauescit turpia et inhonoratiua, dicitur verecundus. Nihil
                     est aliud verecundia, quam timor inhonorationis, vel inglorificationis. unde verecundia erubescentia nominari
                     consueuit, quia verecundantes communiter erubescunt, sicut timentes pallescunt. Nam ex eo, quod aliquis
                     credit se amittere vitam, quod est bonum interius, timet: sed ex eo, quod credit se amittere gloriam et
                     honorem, quae sunt bona exteriora, verecundatur. In timendo ergo sanguis recurrit ad interiora, et membra
                     remanent pallida: quia timor consurgit ex eo, quod quis se credit amittere interiora bona. Sed cum quis
                     verecundatur, sanguis fluit ad exteriora, et facies apparet rubea; currit ergo sanguis tunc ad exteriora,
                     quia verecundia consurgit ex eo quod quis se credit amittere exteriora bona. Duplex ergo est timor, unus
                     amittendi vitam, et bona interiora, per quae quis pallescit, et alius amittendi gloriam, et honorem, quae
                     sunt bona exteriora, per quae quis erubescit. Timor ergo corruptiui, et amittendi bona interiora quia non
                     habet speciale nomen, retinet sibi nomen commune, et dicitur <pb n="183"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/183.pdf"
                     /> timor, sed timor amittendi gloriam, et honorem, habet speciale nomen, et dicitur verecundia, vel
                     erubescentia. Verecundia ergo est quidam timor, et reducitur ad timorem. Viso, quomodo zelus et gratia
                     reducuntur ad amorem: et quomodo verecundia reducitur ad timorem. Restat videre, quomodo inuidia,
                     misericordia, nemesis siue indignatio reducuntur ad tristitiam. Sciendum ergo haec tria esse species
                     tristitiae. Nam aliquis tristari putest, vel de malo alterius, vel de bono. Si tristatur de malo, et maxime
                     si credit ipsum indigne pati illud malum, sic est misericordia. Nam (ut dicitur 2 Rhetor’) misericordia nihil
                     aliud est, quam tristitia quaedam super apparenti malo corruptiuo, vel contristatio eius, qui indigne patitur
                     malum illud. Si vero sit tristitia non de malo alterius sed de bono, hoc potest esse tripliciter, vel de bono
                     secundum se, et sic est inuidia. Nam Inuidia (ut dicitur 2 Rhetor’) nihil est aliud quam tristitia quaedam
                     super appetenti actione aliquorum bonorum circa similes, non ut aliquid sibi, sed propter illos. Inuidia enim
                     est dolor de appetenti bono alicuius: nam quia ipse non habet illud bonum, sed quia alter, cui inuidet,
                     pollet bono illo. Et potissime est inuidia circa similes, ut figuli inuident figulis, et fabri fabris, et sic
                     de aliis. Si vero sit tristitia de bono alterius, non quocunque modo, sed ut indigne habetur ab eo: sic est
                     nemesis, vel indignatio. Nam (secundum Philosophum 2 Rhetoricorum) nemesis vel indignatio, est tristari de eo
                     qui indigne videtur bene prosperari. Si ergo omnes hae passiones diuersificare habent omnes operationes
                     nostras, decet nos omnes eas cognoscere; et tanto magis hoc decet Reges et Principes, quanto habere debent
                     operationes maxime excellentes. <pb n="184"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/184.pdf"
                     /></p>
               </div>
               <div type="chapitre" n="1.3.11">
                  <head>Quae praedictarum passionum sunt laudabiles, et quae vituperabiles, et quomodo Reges, et Principes ad
                     illas debeant se haberi. Cap. XI</head>
                  <p> Praedictarum passionum quaedam videntur esse laudabiles: ut misericordia, et verecundia. Nam verecundia,
                     secundum Philosophum, licet non sit virtus est tamen laudabilis passio. Sic etiam gratia, et nemesis
                     laudabiles passiones esse videntur. Quaedam autem sunt vituperabiles: ut inuidia, et odium, vituperabile est
                     odium, nisi sit vitiorum. Aliae autem passiones videntur se habere ad utrunque, quia possunt esse laudabiles,
                     et vituperabiles. Est enim diligenter aduertendum, quod semper in moribus laudantur media, et vituperantur
                     extrema. Passiones ergo illae, quae videntur de se esse laudabiles, important rationem medii. Nam verecundus,
                     medius est inter stupidum, et inuerecundum. Nam qui de omnibus verecundatur, dicitur stupidus. Qui autem de
                     nullo verecundatur, dicitur inuerecundus; nullus autem horum est laudabilis. Qui vero medio modo se habet, ut
                     qui verecundatur ut debet, et qui non verecundatur ut non debet, dicitur verecundus: et est laudabilis. Sic
                     etiam misericordia media est inter crudelitatem, et molliciem. Nam qui nulli compatitur, est crudelis, qui
                     omnibus compatitur, est mollis, et muliebris; qui vero compatitur indigne patientibus, tenet medium, et
                     laudatur, et dicitur misericors. Sic et nemesis media est inter inuidiam, et placiditatem. Nam inuidus de
                     omnibus prosperitatibus dolet, placidus autem ut opponitur inuido de omnibus prosperitatibus gaudet.
                     Nemesitus tenet medium, quia gaudet de prosperitatibus bonorum, et dolet de prosperitatibus malorum. Sic <pb
                        n="185"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/185.pdf"
                     /> etiam gratia ut est quid laudabile, media est inter superfluum, et diminutum. Nam qui omnibus est
                     gratiosus tam dignis quam indignis, vituperabilis est; qui autem nullis est gratiosus, vituperari debet. Sed
                     qui est gratiosus dignis et non dignis, hic tenet medium, et laudatur. Passiones ergo laudabiles tenent
                     medium: vituperabiles vero tenent extremum. Nam inuidia extremum tenet, quae de omni prosperitate dolet. Sic
                     etiam odium ut est vituperabile, extremum tenet. Passiones vero, quae se habent ad utrunque, possunt esse
                     laudabiles, et vituperabiles, ut sunt vituperabiles, tenent extremum, ut sunt laudabiles, tenent medium. His
                     visis, videndum est, quomodo Reges et Principes ad has passiones se habere debeant. Nam gratiam, et
                     misericordiam, ut sunt passiones laudabiles, imitari debent. Decet enim eos esse gratiosos, et misericordes.
                     Ipsi enim maxime esse debent debiti distributores malorum et bonorum, siue benefactorum et poenarum.
                     Beneficia autem tunc recte distribuuntur, quando Reges et Principes, et ii quorum talia est distribuere,
                     bonis et dignis sunt debite gratiosi, mala autem poenae tunc debite infliguntur, quando semper indigne
                     patientibus ad misericordiam commouentur. Verecundia autem, et nemesis, licet videantur esse laudabiles
                     passiones, non tamen simpliciter et per omnem modum attribuendae sunt Regibus et Principibus. Non decet enim
                     Reges verecundos esse, quia non decet eos talia operari unde verecundari possint; propter quod dicitur 4
                     Ethicorum, quod laudamus iuuenes verecundos; senem autem nullus utique laudabit, si verecundabilis sit: quia
                     non existimamus ipsum oportere operari, in quibus est verecundia. Sic etiam ibidem dicitur, quod studiosi non
                     est verecundari, quia verecundia est in prauis: eius autem non est praua operari. Quare si decet Reges esse
                     studiosos, et esse senes moribus, non decet ipsos verecundari, nisi ex suppositione: nam si contingeret eos
                     operari <pb n="186"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/186.pdf"
                     /> turpia, verecundari deberent. Nemesis etiam non multum videtur esse laudabilis, nec multum laudatur qui
                     nimis indignatur de prosperitatibus malorum. Nam mali non possunt possidere maxima bona, cuiusmodi sunt
                     virtutes: sed forte possidere possunt bona media, vel bona minima, cuiusmodi sunt bona exteriora. Talia
                     autem, quae minima sunt in genere bonorum, non multum curandum est si possidentur a malis: dum tamen hoc
                     accidat sine culpa propria; nam si alicuius esset haec bona dispensare, non deberet ea retribuere indignis,
                     sed dignis. Reges ergo et Principes in tantum debent esse nemesiti, et indignari debent de prosperitatibus
                     malorum, ne indignis distribuant sua bona. Sic ergo se habere debent ad praedictas passiones, quae videntur
                     esse laudabiles. Inuidiam autem, quae est vituperabilis passio, penitus fugere debent: et etiam odium, nisi
                     esset vitiorum: nam vitia sunt odienda, et sunt pro viribus extirpanda. In aliis autem passionibus, quae
                     possunt esse laudabiles, et vituperabiles, debite se habebunt, si fuerint ornati virtutibus, de quibus supra
                     fecimus mentionem. Nam per virtutem mansuetudinis, debite se habebunt circa iram, et eius oppositum. Nam ille
                     dicitur mansuetus qui irascitur, ut debet, et quando debet, et quomodo debet. Per fortitudinem vero debite se
                     habebunt circa audaciam, et timorem. Nam ille est fortis, qui audet audenda, et timet timenda. Per
                     magnanimitatem, et humilitatem bene se habebunt circa spem, et desperationem. Nam magnanimitas reprimit
                     desperationem, ne retrahantur a bonis arduis propter difficultatem. Humilitas vero moderabit spem, ne nimis
                     se ingerant ad illa, propter bonitatem, et delectationem, quae est in eis. Per alias vero virtutes existentes
                     in concupiscibili, bene se habebunt circa concupiscibiles passiones, ut ament, et desiderent amanda, et
                     desideranda; et abominentur abominanda: delectentur, et tristentur, ut est delectandum, et tristandum: <pb
                        n="187"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/187.pdf"
                     /> et ad haec omnia se habeant, ut requirit ordo, et regula rationis. Haec ergo ad praesens de passionibus
                     sufficiant: quia si quid est hic dimissum, infra diffusius tractabitur. Agetur enim in tertio de timore,
                     amore, misericordia, et de aliis, ut rei cognoscentia postulabit. Ibi enim ostendemus, quomodo Reges et
                     Principes se habere debeant, ut a populis timeantur, et amentur: et quomodo debent esse misericordes: et
                     quomodo zelatiur. Nam multa, quae hic uniuersaliter sunt tradita, ibi particulariter ostendentur. <pb n="188"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/188.pdf"
                     /> QUARTA PARS Primi Libri de regimine Principum. In qua tractatur, qui sunt mores Iuuenum, Senum, et eorum
                     qui sunt in statu. </p>
               </div>
            </div>
            <div type="partie" n="4">
               <div type="chapitre" n="1.4.1">
                  <head>Quot sunt mores iuuenum laudabiles, et quomodo Reges et Principes ad mores illos debeant se habere. Cap.
                     I</head>
                  <p> Expeditis tribus partibus huius primi libri: quia ostensum est in quo Reges et Principes suum finem ponere
                     debeant: et quibus virtutibus debeant esse ornati: et quas passiones debent sequi. Restat exequi de parte
                     quarta, videlicet quos, mores debeant imitari. Mores autem dupliciter diuersificari possunt: ab aetate, et
                     fortuna. Ab aetate quidem: quia alios mores habent iuuenes, alios senes, alios illi qui sunt in statu
                     fortunae. Etiam mores fortunae diuersificari dicuntur. Nam bona fortunae cuiusmodi sunt bona exteriora, ut
                     nobilitas, potentia, et diuitiae, non modicum mores diuersificant. Nam ut plurimum alios mores habent
                     nobiles, quam ignobiles: et alios potentes, quam impotentes: et alios diuites, quam pauperes. De omnibus
                     autem his moribus dicemus. Sed primo de moribus iuuenum, quorum mores quidam sunt laudabiles, quidam
                     vituperabiles. Inter alia quidem <pb n="189"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/189.pdf"
                     /> quae tangit Philosophus de iuuenibus 2 Rhetoricorum, tangit sex mores laudabiles, et sex vituperabiles.
                     Primo enim sunt iuuenes moris laudabilis, quia sunt liberales. Secundo, quia animosi, et bonae spei. Tertio,
                     quia sunt magnanimi. Quarto, quia non sunt maligni moris. Quinto, quia sunt de facili miseratiui. Sexto, et
                     ultimo, quia sunt verecundi et erubescitiui. Sunt enim iuuenes liberales, quia non sunt experti indigentia;
                     et bona quae habent, non acquisiuerunt proprio labore. Nam quilibet cum maiori diligentia retinet facultates
                     suas, quando propter indigentiam passus est aliqua mala, vel quando facultates illas acquisiuit propria
                     industria, et proprio labore. Nam quod cum labore acquiritur, diligentius custoditur, immo adeo quilibet
                     delectatur in proprio opere, quod quicquid sua industria acquirit, charius possidet. Secundo iuuenes sunt
                     bonae spei, quod triplici ratione contingit, ut probat Philosophus 2 Rhetoricorum. Sunt enim iuuenes animosi,
                     et bonae spei primo; quia paucorum experti, non in multis sunt passi repulsam, ideo credunt omnia obtinere.
                     Sunt etiam bonae spei, quia in eis multum abundat calor: corde ergo et aliis membris inflammatis ex calore
                     existente in ipsis iuuenibus, fiunt iuuenes bonae spei, et animosi ut omnia audeant. Rursus iuuenes parum
                     vixerunt in praeterito, et secundum cursum naturalem debent multum viuere in futuro. Cum ergo memoria sit
                     respectu praeteritorum, et spes respectu futurorum: iuuenes parum viuunt memoria, et multum viuunt spe. Non
                     enim multum delectantur iuuenes in iis quae fecerunt, quia memorantur se modica fecisse: sed multum
                     delectantur in cogitando, quae facturi sunt. Sperant enim se magna facere, quare contingit eos animosos esse,
                     et bonae spei. Tertio contingit eos esse magnanimos, cuius causa ex praecedentibus assignatur. Nam ex hoc est
                     quis magnanimus, quia dignificat se magnis, et ingerit se ad faciendum magna. Iuuenes ergo, cum sint
                     liberales, et cum sint animosi <pb n="190"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/190.pdf"
                     /> et bonae spei, non habent unde retrahantur quin sint magnanimi. Posset etiam ad hoc specialis ratio
                     assignari. Nam cum iuuenes sint percalidi, et calidi sit superferri: iuuenes semper volunt superferri, et
                     excellere. Sic enim videmus in ordine uniuersi, quod semper calida elementa, ut ignis et aer, superferuntur
                     frigidis, videlicet, terrae et aquae. Cum ergo inter caetera, per quae quis videtur superferri et excellere,
                     sit honor, et gloria: iuuenes quia sunt percalidi, et cupiunt excellere, maxime desiderant gloriam, et
                     honorem: et per consequens aliquo modo sunt magnanimi, cuius propria materia videtur esse honor. Quarto
                     iuuenes sunt laudabiles, quia non sunt maligni moris, quia non credunt alios esse malos, sed ut plurimum
                     credunt omnes homines esse bonos. Cuius ratio est, quia inexperti de factis aliorum, non iudicant de factis
                     hominum secundum ea quae viderunt; sed secundum quod vident in seipsis, sic credunt esse in aliis. Ideo
                     dicitur secundo Rhetoricorum, quod pueri sua innocentia alios mensurant. Sicut enim ipsi sunt innocentes, sic
                     credunt alios innocentes esse. Quinto iuuenes sunt de facili miseratiui: quia (ut supra dicebatur) ex hac
                     misericordia maxime consurgit, si credamus alios indigne pati. Quare si iuuenes sua innocentia alios
                     mensurant, et credunt alios indigne pati, de facili mouentur ad misericordiam. Sexto iuuenes sunt
                     erubescitiui et verecundi. Nam quilibet timet perdere, quod nimis affectat. Erubescentia autem et verecundia
                     (ut dicebatur) est timor inglorificationis. Cum ergo iuuenes, qui percalidi nimis affectent excellere, timent
                     inglorificari, quare de facili erubescunt, Philosophus tamen secundo Rhetoricorum aliam causam videtur
                     tangere, quare iuuenes sunt naturaliter verecundi. Nam (ut ipse ait) nihil nouerunt, nisi quia sunt docti a
                     lege. Appellat enim ibi doctrinam legum, monitiones paternas, vel maternas, per quas iustruuntur pueri. Cum
                     ergo matres <pb n="191"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/191.pdf"
                     /> semper moneant suos filios ad honesta; quia honestum idem est quod honoris status, iuuenes multum
                     affectant ea quae importare uidentur honoris statum, et per locum ab oppositis, multum timent quae important
                     ignominiam et inhonorationem: et quia erubescentia est timor inglorificationis, iuuenes de facili erubescunt.
                     Viso qui mores sunt laudabiles de iuuenibus, de leui patere potest, quomodo Reges et Principes se debeant
                     habere ad illos. Nam non quicquid est laudabile in hoc, est laudabile simpliciter: uidemus enim quod esse
                     furibundum, est laudabile in cane, non tamen est laudabile in homine. Sic, licet uerecundari sit laudabile in
                     iuuenibus, quia ratione aetatis se continere non possunt quin committant aliqua turpia, de quibus decet eos
                     uerecundari: Reges tamen et Principes, quos decet esse quasi semideos, non solum quod turpia committant, sed
                     abominabile eis esse debet quod audiant turpia nominari: quia corrumpunt bonos mores colloquia praua. Non
                     ergo sunt in statu quod debeant uerecundari. Non ergo decet eos uerecundari, nisi ex suppositione: quia si
                     contingeret eos operari turpia, uerecundari deberent etiam plus quam alii, eo quod magis indecenter se
                     gererent. Prima ergo quinque, quae diximus laudabilia in iuuenibus, adaptare possumus Regibus et Principibus:
                     quia decet eos esse liberales, bonae spei, non maligni moris, magnanimos, et miseratiuos. Sextum autem,
                     videlicet, esse verecundos, non decet simpliciter competere Regibus et Principibus. Decet enim Reges et
                     Principes esse liberales: quia contra naturam agerent, si multitudinem diuitiarum qua pollent, non
                     multiplicarent in debitos et pios usus, ut supra in tractatu de liberalitate sufficienter tetigimus. Decet
                     etiam eos tanto magis esse bonae spei quam alios, quanto facta communia circa quae insudare debent, sunt
                     digniora quam alia. Rursus decet eos esse magnanimos: quia (ut dicebatur in quodam capitulo de magnanimitate)
                     maxime <pb n="192"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/192.pdf"
                     /> magnanimitas competit Regibus et Principibus, quia eos maxime magna decet operari, et in ardua tendere.
                     Sic etiam congruum est eos non esse maligni moris, ut non de quibuslibet habeant opinionem malam. Nam si acta
                     subditorum semper interpretarentur in malam partem, contingeret eos esse tyrannos, et esse vastatores
                     gentium. Sic etiam decet eos esse miseratiuos. Nam (ut ait Philosophus 2 Rhetoricorum) homines ut plurimum
                     mala faciunt, ipsa ergo humana fragilitas veniam postulat pro delictis: quare Reges et Principes, secundum
                     quorum iudicium fit legislatio, qua infliguntur poenae, dicet miseratiuos esse. Esse autem verecundos non
                     decet eos simpliciter, ut superius dicebatur. </p>
               </div>
               <div type="chapitre" n="1.4.2">
                  <head>Quot mores iuuenum sunt vituperabiles, et quomodo Reges et Principes ad huiusmodi mores debeant se
                     habere. Cap. II</head>
                  <p> Sicut supra enumerauimus ipsorum iuuenum sex mores laudabiles: sic enumerare possumus sex vituperabiles:
                     quas etiam tangit Philosophus 2 Rhetoricorum. Primo enim iuuenes sunt passionum insecutiui. Secundo sunt de
                     facili vertibiles. Tertio sunt nimis creditiui. Quarto sunt contumeliosi. Quinto sunt mendaces, omnia
                     quodammodo pertinaciter asserentes. Sexto in actionibus non habent modum, sed omnia faciunt valde. Sunt enim
                     primo iuuenes insecutores passionum, et maxime insequuntur concupiscentias circa corpus. Sunt enim
                     incontinentes et insecutores venereorum, quod duplici de causa contingit. Nam cum iuuenes sint percalidi, et
                     corpore calefacto fiat venereorum appetitus, naturalis dispositio corporis incitat iuuenes ad concupiscentias
                     venereorum. Rursus hoc idem conuenit, quia quasi in ombibus actionibus <pb n="193"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/193.pdf"
                     /> nostris vel sequimur passionem, vel rationem. Et quanto minus viget ratio in nobis, tanto magis passio
                     vigoratur. Iuuenes ergo, quia sunt inexperti, et non vigent intellectu et prudentia, magis regnatur passione
                     quam ratione: quare ut plurimum sunt passionum insecutores. Secundo sunt de facili vertibiles. Nam anima
                     sequitur complexiones corporis. Sicut ergo in corporibus iuuenum humores sunt in magno motu: sic ipsi habent
                     voluntates et concupiscentias valde vertibiles. Ideo dicitur 2 Rhetoricorum, quod iuuenes acute concupiscunt,
                     sed cito saturantur, vehementer volunt, sed de facili permutantur. Tertio sunt nimis creditiui: quod (ut ad
                     praesens spectat) duplici de causa contingit. Primo, quia non sunt maligni moris. Non enim putant alios esse
                     malos, sed sua innocentia alios mensurant. Cum ergo naturale sit, quod quis de facili credat ei, quem credit
                     esse bonum, et quem non cogitat ex malitia loqui: iuuenes credendo omnes esse innocentes, omnibus de facili
                     credunt. Rursus hoc idem contingit ex inexperientia. Nam ex multis sermonibus indocti existentes, ad pauca
                     respicientes, iudicant facile. Unde et prouerbialiter dicitur, Qui modica nouit, cito iudicat. Iuuenes ergo,
                     quia non sunt multorum experti, statim cum eis aliquod proponitur negocium, non valentes ad multa respicere,
                     eo quod sint multorum ignari, statim de illo negocio iudicant, et credunt sic esse, ut eis proponitur. Si
                     enim multa cognoscerent, conditiones hominum considerare scirent, et non statim assentirent corde omnibus iis
                     quae eis dicuntur, sed diligenter inspicerent utrum illa essent credenda. Quarto sunt contumeliosi. Nam (ut
                     supra dicebatur) iuuenes maxime appetunt excellere: quia ergo videtur eis quod excellant, contumelias
                     inferunt; et sic de facili sunt contumeliosi. Quinto sunt mendaces, et quodammodo omnia pertinaciter
                     asserunt. Nam quia sunt inexperti, ignorant seipsos, <pb n="194"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/194.pdf"
                     /> et omnia scire putant. Ideo de omnibus respondent, et volunt videri omnia scire, et omnia affirmant ut
                     omnia scire videantur. Et quia affirmant quae ignorant, de facili mentiuntur. Postquam autem mentiti fuerunt,
                     appetentes gloriam, sunt pertinaces in mendatio cogitant enim se esse ingloriosos, si appareat non sic esse
                     ut dicunt. Sexto in suis actionibus non habent modum, sed omnia faciunt valde. Unde dicitur 2 Rhet’ quod
                     amant valde, odiunt valde, et omnia faciunt valde. Hoc autem ideo contingit, quia sunt acutae irae, habent
                     vehementes concupiscentias. Nam irae et concupiscentiae semper vehementes sunt, nisi per rationem moderentur.
                     Iuuenes igitur, quia magis viuunt passione quam ratione, non habent concupiscentias moderatas, sed omnia
                     faciunt valde. Viso qui sunt mores iuuenum vituperabiles; de facili videri potest, quomodo Reges et Principes
                     ad huiusmodi mores debeant se habere. Nam si talia sunt vituperabilia in iuuenibus, multo magis sunt
                     vituperabilia in adultis: et adhuc multo maxime vituperabilia sunt in Regibus et Principibus, qui debent esse
                     caput et regula aliorum. Indecens enim est Reges et Principes esse passionum insecutores, et venereorum
                     habere concupiscentias vehementes: quia in eis maxime dominari habet ratio, et intellectus. Qui autem sic se
                     habent, non viuunt ratione, sed passione. Rursus detestabile est eos esse permutabiles, et vertibiles. Nam
                     cum inconueniens sit regulam esse obliquam, Reges et Principes, qui debent esse forma viuendi et regula
                     aliorum, inconueniens est quod de facili peruertantur, immo decet eos esse firmos et stabiles. Tertio
                     indecens est eos esse nimis creditiuos. Nam cum multos habeant adulatores, et plurimi sint in eorum auribus
                     susurrantes, cum maxima diligentia cogitare debent, qui sunt qui loquuntur, utrum sint sapientes vel
                     ignorantes, utrum uirtuosi uel uitiosi: quia credendum est magis sapientibus et bonis, quam insipientibus et
                     malis. Quarto <pb n="195"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/195.pdf"
                     /> indecens est eos esse iniuriatores et contumeliosos. Nam poenas inferre debent, non iniuriam, uel
                     contumeliam, uel nequitiam: sed propter iustitiam, et propter commune bonum. Quinto maxime a Regibus et
                     Principibus, et uniuersaliter ab omnibus dominantibus, est mendacium fugiendum, ne seipsos contemptibiles
                     reddant: si enim mendacium reddit homines contemptibiles, quanto magis indecens est regiam maiestatem
                     contemptibilem esse, tanto maiori cautela studere debent, ut inhaereant ueritati. Sexto indecens est eos non
                     habere modum in actionibus suis: quia cum alia sint moderanda per mensuram, maxime decet mensuram et regulam
                     moderatam esse Reges et Principes: ergo quia aliorum debent esse regula et mensura, potissime eos decet
                     moderatos esse. </p>
               </div>
               <div type="chapitre" n="1.4.3">
                  <head>Qui mores senum sunt vituperabiles, et quomodo Reges et Principes ad huiusmodi mores se debeant
                     habere. Cap. III</head>
                  <p> Enumeratis moribus iuuenum, et ostenso quomodo ad mores illos Reges et Principes se debeant habere. Restat
                     uidere, qui sunt mores senum, et quomodo Reges et Principes se debeant habere ad mores illos. Senum autem
                     quidam mores sunt laudabiles, quidam uituperabiles. Philosophus autem 2 Rhetoricorum, inter alios mores quos
                     tangit de senibus, enumerat sex uituperabiles mores. Primo enim senes sunt nimis increduli. Secundo sunt
                     ualde suspitiosi. Tertio sunt timidi et pusillanimes. Quarto sunt illiberales. Quinto sunt difficilis spei,
                     uel sunt malae spei. Sexto non uerecundantur, sed sunt inerubescitiui. Sunt enim primo senes increduli, quod
                     ex experientia contingit. Nam quia in multis experti <pb n="196"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/196.pdf"
                     /> sunt cognoscunt homines in multis mentiri; non de facili fit eis fides, sed credunt omnes alios esse
                     deceptores. Ideo dicitur 2 Rhetoricorum, quod senes multis annis vixerunt, et in pluribus decepti sunt: ergo
                     propter hanc experientiam contingit ipsos incredulos esse. Secundo senes sunt suspitiosi. quaecunque enim
                     vident, ut plurimum suspicantur malum, et referunt ea in deteriorem partem. Videntur enim senes econtrario
                     disponi iuuenibus. Pueri enim, quia non multa mala fecerunt et innocentes sunt, sua innocentia alios
                     mensurant, et omnia referunt in meliorem partem: credunt enim omnes bonos esse. Senes vero econtrario, quia
                     multis annis vixerunt, et in multis peccauerunt, mensurant facta aliorum secundum ea quae gesserunt in
                     seipsis: propter quod ut plurimum credunt alios malos esse, et in peiorem partem referunt eorum opera. Unde
                     dicitur 2 Rhetoricorum; quod quia senes vixerunt multis annis, esse non potest quin in multis peccauerint.
                     Ideo sunt male suspitiosi, et omnia in deterius aestimant. Tertio senes sunt pusillanimes, et tumidi.
                     Pusillanimes enim sunt, quia sunt humiliati a vita: propter enim multum viuere sunt humiliati, et defecerunt.
                     Sicut ergo deficiunt in eis humores, et vitam: sic deficit in eis cor, et sunt pusillanimes. Sunt etiam
                     timidi: quia (ut dicitur 2 Rhetoricorum.) Infrigidatio praeparat viam formidini. Nam secundum Philosophum,
                     Quicunque naturaliter sic disponitur, prout disponitur, existens in aliqua passione, naturaliter passionatur
                     passione illa. Cum ergo timidi efficiantur frigidi, quicunque est naturaliter frigidus, sequitur quod sit
                     naturaliter formidolosus. Sequitur ergo senes esse naturaliter timidos, quia deficit in eis naturalis calor,
                     et habent membra naturaliter frigida. Quarto sunt illiberales: quod tripliciter contingit. Primo ex defectu
                     vitae. Secundo ex experientia temporis. Tertio eo quod <pb n="197"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/197.pdf"
                     /> non viuunt spe, sed memoria. Anima enim ut plurimum sequitur complexiones corporis. Sicut ergo senes in
                     propriis corporibus deficiunt in humoribus, et in vita: sic videtur ipsis, quod omnia eis deficiant. Timentes
                     ergo defectum pati, sunt illiberales, et non audent expendere: immo videntes sic se deficere, non confidunt
                     de propriis viribus, sed solum confidunt de iis quae habent. Ponentes ergo in eis suam spem et confidentiam,
                     non audent expensas facere. Rursus illiberales sunt ex experientia temporis: quia enim multis annis vixerunt,
                     credibile est eos fuisse passos indigentias multas. Timentes ergo indigentiam pati, illiberales fiunt.
                     Contingit etiam eos illiberales esse, quia magis viuunt memoria, quam spe. Cogitant enim se multum vixisse in
                     praeterito, et parum victuros in futuro. Ideo quia memoria est praeteritorum, et spes est futurorum: non
                     viuunt spe, nec confidunt de iis quae debent acquirere in futuro, sed viuunt memoria, et confidunt de iis
                     quae acquisiuerunt in praeterito; quare non confidentes de acquirendis, fiunt illiberales, et acquisita non
                     de facili tribuunt. Quinto sunt malae spei: nihil enim bene sperant, sed circa omnia deficere credunt. Causa
                     autem huiusmodi assignata est in praecedentibus. Nam si spes est futurorum, et memoria praeteritorum, et
                     senes multum vixerunt in praeterito, et parum credunt se viuere in futuro: senes in sperando deficiunt, et
                     modica se cogitant facturos; non enim viuunt, nec delectantur in sperando, sed in memorando. Huiusmodi autem
                     signum est: quia quilibet libenter tractat ea, in quibus delectatur. Videmus autem quod cum senes adinuicem
                     congregantur, semper recitant res gestas, quas fecerunt; non autem delectantur in recitando res fiendas, quas
                     sunt facturi, eo quod videant se multa fecisse, et cogitent se pauca facturos. Sunt ergo difficilis spei,
                     quia in sperando deficiunt, et pauca se facere sperant. <pb n="198"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/198.pdf"
                     /> Sexto senex sunt inuerecundi, et inerubescitiui. Nam senes quia illiberales sunt, magis curant de utili
                     quam de honesto. Magis enim student ad utilitatem, quam ad ea quae requirit honoris status, ut vult
                     Philosophus 2 Rhetoricorum. Verecundia ergo, cum sit timor inhonorationis, non competit senibus; quia magis
                     curant de utili, quam de honore. Tota enim causa, quare quis est verecundus (ut vult Philosophus) est, quia
                     vult haberi in honore, et vult reputari. Senes autem sicut deficiunt in vita, et in humoribus, et in calore
                     naturali: sic deficiunt in animo, et non curant reputari: quare contingit eos esse inuerecundos. Posset autem
                     una causa assignari, quae quasi communis est ad omnia tacta. Dictum est enim senes esse frigidos. Frigidus
                     enim omnia constipat, et constringit: et constringendo ea, reddit ipsa grauiora, et facit ea appetere
                     inferiorem locum. Videmus enim quod elementa frigida et grauia in inferiori loco collocantur: calida vero et
                     leuia in superiori. Senes ergo, quia frigidi sunt, ex frigiditate constipantur, et retrahantur in seipsis; et
                     redduntur immobiles, ut nihil audeant vel credant; nihil sperent, et ut non curent excellere, nec curent
                     reputari: quia frigidi non est appetere locum superiorem, sed inferiorem. Viso qui sunt mores senum
                     vituperabiles; de leui patere potest quomodo Reges et Principes ad huiusmodi se debeant habere. Nam constat
                     quod licet Reges et Principes non debeant esse in omnibus de facili creditiui, ut pueri: non tamen decet eos
                     esse incredulos, sed consideratis conditionibus personarum, debent adhibere fidem iis quae eis dicuntur
                     secundum dictamen et ordinem rationis. Secundo non decet eos esse suspitiosos, ut omnia referant in
                     deteriorem partem: quia ex hoc contingeret eos esse seueros et immiseratiuos, et incurrerent maliuolentiam
                     subditorum. Tertio non decet eos esse timidos et pusillanimes, immo fortes et magnanimos: quia cum negocia
                     respicientia <pb n="199"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/199.pdf"
                     /> totum regnum, circa quae Reges et Principes insudare debent, sint magna et ardua, oportet eos esse fortes
                     et magnanimos. Quarto detestabile est ipsos esse illiberales. Nam supra cum de virtutibus tractabatur,
                     sufficienter ostensum fuit, quod non solum decet Reges et Principes esse liberales, faciendo mediocres
                     sumptus: sed etiam congruit eos esse magnificos, magnifica faciendo. Quinto oportet eos esse bonae spei: quia
                     si in omnibus se crederent deficere, nihil attentarent, et periclitaretur regnum. Sexto non decet eos esse
                     inuerecundos eo modo quo senes existunt: ut quod non curent de honoris statu, et quod magis studeant circa
                     utilia, quam circa opera honore digna. Non decet tamen eos verecundari: quia indecens est ipsos operari
                     turpia, ex quibus verecundia consurgit. </p>
               </div>
               <div type="chapitre" n="1.4.4">
                  <head>Qui mores senum sunt laudabiles, et qui sunt mores eorum qui sunt in statu; et qualiter Reges et Principes
                     ad huiusmodi mores debeant se habere. Cap. IIII</head>
                  <p> Positis moribus senum vituperabilibus, restat enumerare mores ipsorum laudabiles. Videtur autem Philosophus
                     2 Rhetoricorum, circa senes tangere quatuor mores, qui possunt esse laudabiles. Primo enim senes habent
                     concupiscentias remissas, et temperatas. Secundo sunt miseratiuis. Tertio dubia non pertinaciter asserunt.
                     Quarto nihil agunt valde. Concupiscentiae enim senum (et maxime circa venerea) sunt moderatae et temperatae:
                     quia (ut superius dicebatur) corpore existente calefacto, fit incitatio venereorum, et concupiscentiae; ergo
                     per locum ab oppositis, corpore existente infrigidato, fit remissio venereorum, et concupiscientiarum. <pb
                        n="200"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/200.pdf"
                     /> Constat enim quod concupiscens venerea per appetitum, in alia se extendit. Hoc autem est contra rationem
                     frigidi. Nam frigidi (secundum quod huiusmodi) non proprie se extendit in alia, sed magis constringitur in
                     seipso. Senes ergo ratione frigiditatis constringuntur in seipsis, ut habeant concupiscentias remissas, et
                     moderatas. Ex hoc autem apparere potest, quomodo senes sunt illiberales. Nam cum per illiberalitatem
                     contingit peccare dupliciter. Primo, si ultra quam ratio dictet, teneat quod habet. Secundo, si praeter
                     rationem concupiscat habere quod non habet. Senes magis peccant per illiberalitatem in retinendo quae habent,
                     quam in concupiscendo indebite quae non habent: quia per frigiditatem magis constringuntur in seipsis, quam
                     se extendant ad alia. Cum enim nulla sit actio animae, in qua non utatur aliquo modo organo corporeo: sicut
                     in opere artificiali, variato organo fit variatio operis; sic et in actionibus animae, corpore transmutato,
                     anima sequitur complexiones corporis, et fit variatio actionum eius; corpore igitur infrigidato, anima per
                     appetitum inclinatur ut sequatur modum frigidi; et quia frigidum restringitur, et condensatur, et remittitur
                     in seipso, ideo senes ratione frigiditatis concupiscentias habent remissas, ut vult Philosophus 2
                     Rhetoricorum. Secundo senes sunt miseratiui: sed (ut Philosophus ait) non propter eandem causam miseratiui
                     sunt senes, et iuuenes. Iuuenes enim miseratiui sunt propter amicitiam: senes autem propter imbecillitatem;
                     quilibet enim miseretur super amico, et super eo quem credit indigne pati. Iuuenes ergo, quia sunt amatores
                     amicitiarum, et quia sua innocentia alios mensurant, existimant omnes bonos esse; quare si patiantur, putant
                     eos indigne pati: propter quod de facili miserentur. Senes vero non sunt miseratiui, quia credant alios bonos
                     esse, vel quia sunt amatiui amicitiarum: sed quia quilibet cum est in imbecillitate, <pb n="201"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/201.pdf"
                     /> vel in defectu, desiderat ut alii compatiantur ei, et miserentur eius; propter quod et ipsi de facili
                     inclinantur, ut misereantur, et compatiantur aliis. Senes ergo propter imbecillitatem, quia vellent sibi
                     alios compati, et misereri, de facili compatiuntur et miserentur aliis. Tertio nihil dubium pertinaciter
                     affirmant. Nam (ut ait Philosoph’ 2 Rheto’) quia senes vixerunt multis annis, et viderunt quod saepe sunt
                     decepti: non audent pertinaciter aliquid asserere, timentes, ne ita res se habeat, et decipiantur. Ideo
                     Philosophos ait, quod senes omnia dubie sententiant, et semper apponunt ibi Quasi, vel Forte, et nihil fixe
                     pronunciant; cum enim ab eis quaeritur de aliquo negocio, dicunt Forte, sic est, vel Quodammodo ita erat,
                     timentes enim decipi, nihil firme sententiant. Quarto nihil agunt valde, sed in omnibus operibus suis
                     videntur esse temperati. Nam sicut iuuenes, quia in eis abundant concupiscentiae et passiones, in omnibus
                     tenent extremum, et omnia agunt valde: sic senes, quia habent passiones, et concupiscentias remissas, ut
                     plurimum agunt omnia moderate. Viso, qui sunt mores iuuenum, et senum: de leui apparere potest, qui sunt
                     mores eorum, qui sunt in statu. Nam illi qui sunt in statu, et sunt medii inter senes, et iuuenes, ut vult
                     Philosophus secundo Rhetoricorum, habent quicquid laudabilitatis est in senibus, vel iuuenibus. Nam ipsi, qui
                     nec sunt: nimis percalidi, ut iuuenes, nec infrigidati ut senes, nec sunt sic animosi, et praeuolantes, ut
                     iuuenes, nec sunt sic timidi, et pusillanimes ut senes: sed tenentes medium inter utrosque, sunt timidi ubi
                     est timendum; et audaces, ubi est audendum. Sic etiam, quia nec sunt omnino inexperti, ut iuuenes, nec sunt
                     in tot decepti ut senes, nec omnibus credunt quod faciunt iuuenes propter inexperientiam, nec omnino
                     discredunt quod faciunt senes eo quod sint in multis decepti: sed habent se medio modo. Ideo dicitur 2
                     Rhetoricorum, quod qui sunt in statu, nec sunt <pb n="202"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/202.pdf"
                     /> omnibus credentes, nec omnibus discredentes: sed iudicantes magis secundum veritatem. Amplius, quia sunt
                     medii inter senes et iuuenes, nec sunt intemperati ut iuuenes, nec sunt formidolosi, et inuiriles ut senes:
                     sed sunt viriles cum temperantia, et temperati cum virilitate. Ut ergo sit ad unum dicere, quicquid
                     laudabilitatis est in senibus, vel in iuuenibus, totum reperitur in iis qui sunt in statu. Et quicquid
                     vituperabilitatis est in eis totum remouetur ab illis. Nam (ut supra pluries dicebatur) semper extrema sunt
                     vituperabilia, et medium est laudabile. Si ergo in senibus, vel in iuuenibus est aliquid laudabile, hoc est,
                     quia non omnino recedunt a medio. Si autem est in eis aliquid vituperabile, hoc est, prout esse habent in
                     extremo. Quare si quicquid medii est in senibus vel iuuenibus, totum peramplius et perfectius reperitur in
                     iis qui sunt in statu: quicquid laudabilitatis est in eis, totum reperiri debet in iis qui sunt in statu.
                     Rursus quia quicquid extremitatis est in eis, remouetur ab eis qui sunt in statu: quicquid vituperabilitatis
                     est in illis, remouetur ab iis qui sunt in statu. Sic ergo loquendum est de moribus hominum. Non tamen
                     intelligenda sunt talia omnino necessitatem habentia, ut quod senes non possint esse liberales et magnanimi,
                     et quod iuuenes non possint esse temperati et stabiles: sed intelligenda sunt secundum quandam pronitatem, et
                     inclinationem, quia secundum cursum naturalem, et secundum ordinem quem videmus, iuuenes, et senes, et illi
                     qui sunt in statu, quandam pronitatem, et inclinationem habent ad mores eis conuenientes, ut est per habita
                     manifestum. His visis, de leui patere potest, quomodo Reges et Principes ad huiusmodi mores debeant se
                     habere. Nam mores laudabiles senum (secundum quod huiusmodi sunt) eos habere decet. Nam cum Reges, et
                     Principes magis debeant viuere ratione quam passione, decet eos habere concupiscentias temperatas: quia (ut
                     supra dicebatur) concupiscentiae si vehementes sint, rationem percutiunt. <pb n="203"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/203.pdf"
                     /> Decet etiam eos esse miseratiuos, non propter defectum, vel propter imbecillitatem: sed propter bonum
                     regni, et ut magis amentur ab iis qui in regno sunt. Nam totum regnum ad dilectionem Regis prouocatur, si
                     viderit ipsum esse clementem, et misericordem. Tertio, non decet Reges, et Principes dubia pertinaciter in
                     alteram partem asserere, ne per hoc iudicentur leues et indiscreti. Quarto in suis actionibus debent habere
                     moderationem et temperamentum: quia (ut dictum est) ipsi esse debent forma viuendi, et regula aliorum. Senum
                     ergo, et iuuenum aliqui mores sunt imitandi, aliqui fugiendi. Sed eorum qui sunt in statu, quodammodo omnes
                     mores sunt imitandi. Dicimus autem, quodammodo: quia sicut senes, et iuuenes habent quandam pronitatem
                     naturalem, et inclinationem ad mores vituperabiles: possunt tamen contra illam pronitatem facere consequi
                     laudabiles mores. Sic et illi qui sunt in statu, et si de se pronitatem habent ad mores laudabiles, possunt
                     tamen contra istam pronitatem facere, ut per corruptionem appetitus sequantur vituperabiles mores. Quare si
                     dignum est dominari rationi, et intellectui, decet Reges, et Principes, qui aliis dominantur, sequi mores
                     laudabiles secundum dictamen, et ordinem rationis. <pb n="204"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/204.pdf"
                     /></p>
               </div>
               <div type="chapitre" n="1.4.5">
                  <head>Qui sunt mores nobilium, et quomodo Reges, et Principes se habere debeant ad illos mores. Cap. V</head>
                  <p> Prout ad praesens spectat, dicere possumus, ipsorum nobilium esse quatuor mores laudabiles. Primo enim sunt
                     magnanimi. Secundo magnifici. Tertio dociles et industres. Quarto sunt politici et affabiles. Sunt enim
                     nobiles magnanimi. Nam nobilitas (ut dicitur 2 Rhetoricorum) idem est quod virtus generis. Ex hoc enim aliqui
                     dicuntur esse nobiles, quia processerunt ex genere honorabili. Genus autem honorabile dicitur (ut vult
                     Philos’ 2 Rhet’) si ab antiquo ex illo genere processerunt multi praesides, et multi insignes. Virtus ergo
                     generis, quam dicit Philosophus nobilitatem esse, nihil est aliud quam esse ex aliquo genere, vel ex aliqua
                     prosapia, in qua etiam ab antiquo fuere multi principantes, et multi insignes, sic ergo sentiendum est de
                     nobilitate. Verum quia secundum communem opinionem hominum omnia mensurantur numismate, et diuitiae videntur
                     esse pretium rei cuiuslibet, ex hoc quod aliqui sunt diuites, reputantur digni principari, et eo ipso
                     creduntur esse insignes, et honore digni; quia ergo sic est, nobilitas secundum communem acceptionem hominum,
                     nihil est aliud quam antiquatae diuitiae; quia ergo nobiles ex antiquo fuerunt praesides, et in suo genere
                     fuerunt multi insignes et diuites, eleuatur cor nobilium ex exemplo parentum, ut tendant in magna, et sint
                     magnanimi. Naturale est enim, quod semper effectus vult assimilari causae: cum filii sint quidam effectus
                     parentum, naturale est filios imitari parentes. Nobiles ergo aduertentes quod in eorum genere fuerunt multi
                     insignes, et tendentes in ardua, ut imitentur parentes, affectant magna, et contingit eos esse magnanimos.
                     Secundo nobiles non solum <pb n="205"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/205.pdf"
                     /> sunt magnanimi et magni cordis, sed etiam si adsit facultas sunt magnifici et facientes magna. Nam
                     caeteris paribus semper filii sunt nobiliores parentibus. Nam (ut dictum est) nobilitas idem est secundum
                     communem acceptionem quod antiquatae diuitiae, vel quod virtus et honorabilitas generis. Genus autem alicuius
                     maxime reputatur honorabile, si ab antiquo affluebat diuitiis. Cum ergo semper sit dare initium, in quo
                     genitores alicuius ditari inceperunt: quanto magis proceditur per creationem filiorum, tanto minus est
                     memoria genitores suos fuisse pauperes; ideo semper augmentatur nobilitas, et semper sunt magis antiquatae
                     diuitiae in filiis quam in parentibus: quare cum nobilitas semper inclinet animum nobilium ut faciant magna,
                     sequitur nobiles esse magnificos, etiam magis quam parentes: quia quodammodo sunt nobiliores illis. Ideo
                     nobiles non solum sunt magnifici, sed etiam nituntur maiora facere quam parentes. Unde Philos’ 4 Eth’ ait,
                     quod magnanimos et magnificos decet esse nobiles et gloriosos. Vult enim ibidem, quod nobiles ex sua
                     nobilitate incitantur, ut sint magnanimi, et magnifici. Tertio nobiles sunt dociles et industres; quod
                     duplici de causa contingit. Una sumitur ex nutrimento, et ex custodia corporis. Alia vero ex conuersatione,
                     et societate quadam aliorum. Cum enim nobiles cum magna diligentia nutriantur, et cum magna cura proprium
                     corpus custodiant: rationabile est, eos habere corpus bene dispositum, et bene complexionatum. Cum ergo
                     molles carne aptos mente dicamus, ut vult Philos’ 2 de Anima: contingit nobiles habere mentem aptam, et esse
                     dociles et industres, quia in eis viget carnis mollicies, et bonitas complexionis. Rursus hoc idem contingit
                     ex conuersatione, et societate aliorum. Nobiles enim quia multos habent respicientes ad eos, et considerantes
                     eorum facta, incitantur, ut sint viri meditatiui, subtiliter inuestigantes quid decet eos facere, ne opera
                     eorum, quae multi desiderant, reprehensibilia videantur; quare contingit eos <pb n="206"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/206.pdf"
                     /> ex diligenti consideratione suorum agibilium esse dociles, et industres. Ex hoc autem apparere potest,
                     quanto odiendi sunt adulatores, omnia aliorum facta commendantes. Cum enim nobiles non reprehenduntur, sed ab
                     adulatoribus etiam eorum mala facta commendantur, disponuntur, ut seipsos ignorent, et sequantur voluptatem,
                     non rationem. Maxime ergo nobiles fiunt dociles et industres, si timentes reprehensibilia facere, diligenter
                     considerent quid agendum. Quarto nobiles contingit esse politicos, et affabiles. Nam quia ut plurimum in
                     curiis nobilium consueuit esse magna societas, conuenit eos esse politicos et sociales, quia ut plurimum in
                     societate vixerunt. Sicut enim rustici, quia quasi solitarii viuunt, fiunt rudes et syluestres: sic nobiles
                     econtrario vita sociali viuentes, fiunt sociales et affibiles. Hos autem mores, qui possunt esse boni et
                     laudabiles, quomodo habere oporteat Reges, et Principes, in antehabitis sufficienter est dictum. Diximus enim
                     supra, cum de virtute tractauimus, quomodo decet Reges, et Principes esse magnanimos, quomodo magnificos,
                     quomodo prudentes et dociles, et quomodo affabiles et sociales. Viso qui mores nobilium sunt laudabiles:
                     videre restat qui mores sunt vituperabiles. Narrat autem Philosophus 2 Rhetoricorum duos mores vituperabiles,
                     quos dicit competere ipsius nobilibus. Primus est, quia nobiles sunt nimis honoris appetitiui. Secundus, sunt
                     progenitorum despectores. Naturale est enim, quod quilibet vult accumulare ad id quod habet: ideo qui
                     incipiunt ditari, volunt fieri ditiores: et qui sunt honorabiles, volunt esse honorabiliores. Nobiles ergo,
                     quia ex suo genere videntur esse honorabiles, ideo volunt accumulare ad id quod habent, et volunt fieri
                     honorabiliores; ideo sunt nimis honoris appetitiui. Secundo sunt elati et despectatores progenitorum: ut
                     plurimum enim nobiles, maiores se reputant, quam patres suos; quod ideo contingit, quia semper <pb n="207"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/207.pdf"
                     /> nobilitas longe facta est maior, quam propinqua: quia semper est magis antiqua. Esse autem elatum, et
                     despicere suos progenitores, et nimis esse honoris cupidi, videtur esse mali moris. Non enim debemus appetere
                     ipsos honores in se, quia hoc faciunt elati et superbi: sed debemus appetere opera honore digna, quod faciunt
                     virtuosi et magnanimi. Reges ergo et Principes, cum non possint naturaliter dominari, nisi sint boni et
                     virtuosi, decet eos sequi bonos mores nobilium, ut sint magnanimi et magnifici, prudentes et affabiles: et
                     fugere malos mores, ut non sint elati, alios despicientes. </p>
               </div>
               <div type="chapitre" n="1.4.6">
                  <head>Quot sunt mores diuitum, et quomodo Reges, et Principes debeant se habere ad mores illos. Cap. VI</head>
                  <p> Narrat autem Philosophus 2 Rhetoricor’ quinque malos mores ipsorum diuitum. Diuites enim primos sunt elati.
                     Secundo contumeliosi. Tertio sunt molles, et intemperati. Quarto sunt iactatores, alios despicientes. Quinto
                     autem reputant se dignos principari. Sunt enim diuites elati. Nam (ut Philosophus ait) ideo sic disponuntur,
                     quia habendo diuitias aliquas, credunt se acquisiuisse omnia bona. Unde et 2 Rhetoricorum dicitur, quod
                     diuitiae sunt quasi quoddam pretium, et quaedam dignitas aliorum. Videtur enim esse in communi opinione
                     vulgarium omnia mensurari numismate, et omnia esse appretiabilia pretio denariorum. Habentes ergo numismata,
                     aestimant se habere omnia bona, eo quod reputent pecuniam esse dignitatem, et pretium omnium aliorum; quare
                     in cordibus suis efficiuntur superbi et elati, credentes omnibus excellentiores esse. Secundo diuites sunt
                     contumeliosi. Nam si sunt elati, et volunt videri esse excellentes: cum ex hoc quis excellere videatur, <pb
                        n="208"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/208.pdf"
                     /> si potest aliis contumelias inferre: diuites, ut videantur aliis praeferri, et ut appareat eos esse
                     excellentiores illis, mouentur, ut aliis contumelias inferant. Tertio diuites sunt molles et intemperati;
                     quod eis contingit ex deliciis viuendi. Assueti enim sunt viuere adeo delicate, quod non possunt aliquas
                     molestias sufferre. Ideo statim compassionantur, ruunt, et fiunt insecutores passionum, non valentes
                     passionibus resistere: quia assueti sunt viuere delicate, et sine molestia; quare non sunt viriles, et
                     temperati; sed magis sunt muliebres, siue molles, et insecutores passionum. Quarto diuites sunt iactatores,
                     et despectores aliorum. Nam (ut innuit Philosoph’ 2 Rhetor’) maximum incitamentum habent, ut sint tales. Nam
                     quia etiam sapientes contingit indigere bonis diuitum, contingit ut diuites in suis cordibus eleuentur,
                     dispicientes alios, et credentes se esse super eos, eo quod videant illos indigere bonis eorum. Recitat enim
                     Philosophus 2 Rhetoricorum, quod cum quaesitum fuisset a muliere quadam, Utrum esset melius, fieri diuitem,
                     quam sapientem. Respondit, quod magis videat sapientes frequentare ianuas diuitum, quam diuites ianuas
                     sapientum. Diuitiae ergo, eo quod sint magis sensibile bonum, a vulgaribus, qui non cognoscunt nisi bona
                     sensibilia, reputatur bonum excellens, et maximum; ita ut diuitias bonis aliis praeferant. Quinto diuites
                     reputant se dignos principari. Nam (ut Philosophus ait) habere putant id quo quis efficitur dignus
                     principari: credunt enim, quod dignitas principatus sint diuitiae. Videtur enim eis, diuitias esse tantum
                     bonum, quod quicunque hoc bono affluit, dignus sit principari. Omnes ergo hi mali mores diuitibus competunt,
                     eo quod decipiantur circa diuitias, credentes eas esse maius bonum quam sint. Decet ergo Reges, et Principes
                     hos malos mores fugere. Nam si diuitiis affluunt, non debent propter hoc extolli. Nec propter hoc credere
                     debent, se esse dignos principari. Nam dignitas principatus principaliter <pb n="209"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/209.pdf"
                     /> innititur virtutibus et prudentiae, quae sunt bona interiora: non autem principaliter innititur diuitiis,
                     quae sunt bona exteriora. Diuitiae ergo, si ordinentur ad opera virtuosa, deseruiunt felicitati nostrae, et
                     sunt organa ad ipsam, et faciunt ad quandam eius claritatem. Sed si ordinentur ad iactantiam, vel ad
                     contumeliam, vel ad intemperantiam, vel ad alia opera vitiosa: tunc magis reddunt hominem infelicem, quam
                     felicem. Reputatur ergo quis dignus principari, si sit bonus et prudens, non si diuitiis affluat. Quare Reges
                     et Principes non sunt digni principari, nisi fugiant malos mores ipsorum diuitum, et nisi suas diuitias
                     ordinent ad bonum, et ad opera virtuosa. Viso qui sunt mali mores diuitum, et quod decet Reges, et Principes
                     fugere tales mores: videre restat, qui sunt boni mores eorum. Philosophus autem 2 Rhetoricorum, solum unum
                     bonum morem videtur diuitibus attribuere, videlicet, quod bene se habent circa diuina. Diuitiae enim, quia
                     videntur esse bona fortunae, non videtur sufficere industria humana ad hoc quod aliquis fiat diues: videmus
                     enim aliquando homines magis industres, minus ditari. Quia ergo sic est, acquisitio diuitiarum, ut dicitur 2
                     Rhetoricor’ attribuenda est fato, et ordinationi diuinae magis, quam sagacitati humanae. Digne ergo diuites
                     circa diuina bene se habere debent. Hoc est ergo quod dicitur 2 Rhetorico. Unus optimus mos assequuntur
                     diuites: quia bene se habent circa diuina, tredentes aliqualiter per fata, idest, per ordinationem diuinam
                     habere huiusmodi bona. Hoc autem dictum Philosophicum diligenter est considerandum. Nam diuitias, et
                     quaecunque bona habemus, magis habemus referre in diuinum ordinem, et in diuinam prouidentiam, quam in
                     propriam industriam: quod si hoc bene attenderent diuites faciendo magnifica circa diuina, non crederent se
                     Deo dona largiri, sed magis cogitaret quod ei reddunt quod ab ipso accipiunt. Hunc autem bonum morem,
                     videlicet bene se habere circa diuina, tanto magis decet Reges, et <pb n="210"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/210.pdf"
                     /> Principes, quanto summo Deo iudici de pluribus debent reddere rationem. </p>
               </div>
               <div type="chapitre" n="1.4.7">
                  <head>Qui sunt mores potentum, et quomodo ad mores illos Reges, et Principes debeant se habere. Cap. VII</head>
                  <p> Nobilitas, diuitiae, et ciuilis potentia, inter bona exteriora computantur; non tamen dicunt unum et idem
                     bonum. Contingit enim aliquos esse nobiles, quia processerunt ex aliquo nobili genere, qui tamen non sunt
                     diuites. Sic etiam contingit aliquos esse diuites qui non sunt nobiles, quia non processerunt ex honorabili
                     genere, sed sunt nuper ditati. Differunt ergo esse nobilem, et esse diuitem. Differt etiam esse nobilem, et
                     esse diuitem, ab esse potentem. Nam dicitur aliquis esse potens, quia est in aliquo principatu, et habet
                     multos sub suo dominio; quare cum multos nobiles videamus esse impotentes, et non posse principari, non est
                     idem esse nobilem, et esse potentem. Rursus videmus aliquos abundare argento et auro, et in agris et vineis,
                     qui tamen deficiunt in ciuili potentia: quia nulli reguntur sub eius imperio; quare non est idem esse
                     diuitem, et esse non potentem. Viso ergo qui sunt mores nobilium, et qui diuitum restat videre, qui sunt
                     mores potentum. Potentes autem (ut vult Philosophus 2 Rhetor’) omnino habent meliores mores, quam diuites.
                     Narrat autem Philosophus tria, in quibus mores potentum excedunt mores diuitum. Primo enim potentes sunt
                     magis studiosi quam diuites. Secundo sunt magis temperati. Tertio sunt minus contumeliosi. Sunt enim magis
                     studiosi et magis boni quam diuites, quia secundum Philosophum coacti sunt intendere in ea quae sunt circa
                     potentatum. Nam qui est in aliquo potentatu, vel in aliquo principatu, quia est persona communis et publica,
                     ad quam multi respiciunt, verecundatur <pb n="211"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/211.pdf"
                     /> omnino declinare a medio, et non agere opera virtuosa. Ipse ergo principatus quodammodo inducit hominem ad
                     bonitatem, et ad iustitiam. Studiosiores igitur sunt potentes, quam diuites: quia coacti sunt intendere circa
                     opera potentatus, quae debent esse bona et studiosa. Secundo potentes sunt magis temperati quam diuites. Nam
                     cum quis dat se exercitio, retrahitur ab ocio: et cum dat se uni operi, retrahitur ab alio. Diuites ergo si
                     non abundent in ciuili potentia, et non cogantur intendere operibus iustitiae, vacant ocio, et de leui
                     inclinantur, ut dent operam rebus venereis, et fiant intemperati. Potentes vero et principantes, quia oportet
                     eos intendere exterioribus curis, retrahuntur, ut non omnino possint vacare venereis. Quare contingit
                     potentes magis esse temperatos, quam diuites. Tertio potentes minus contumeliosi sunt, quam diuites. Ideo
                     scribitur 2 Rhetor’ si potentes iniuriantur, non iniuriantur in paruis, sed in magnis. Potentes enim
                     existentes in Principatu, quia sunt in loco magno honore digno, non tendunt nisi in magna et in ardua. Ideo
                     si contingat eos aliis iniuriari, non iniuriabuntur in paruis, sed in magnis. Non enim curabunt facere paruam
                     offensam, sed vel in nullo damnificabunt alios, vel inferent magnum damnum. Minus igitur sunt contumeliosi
                     potentes, quam diuites: quia quamlibet contumeliam inferre non curant, sed solummodo contumeliosi in magnis.
                     Mores diuitum omnino peiores, quam mores nobilium, vel potentum. Ideo diuitiae, si eas non concomitentur
                     potentatus et nobilitas, ut plurimum magis reddunt hominem infelicem quam felicem. Qui enim sic diues est,
                     quod nec est nobilis, nec est in aliquo potentatu, ut plurimum est intemperatus, et insensatus felix, vel est
                     insensatus fortunatatus. Diues enim si non sit nobilis, et non processerit ex quodam genere antiquo et
                     honorabili, sed sit nuper ditatus, dicitur esse insensatus felix, quia aescit uti diuitiis, quae sunt organa
                     ad felicitatem; vel <pb n="212"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/212.pdf"
                     /> dicitur insensatus fortunatus, quia nescit fortunas ferre vel nescit debite se habere in diuitiis, quae
                     sunt bona fortunae. Ideo dicitur 2 Rhetor’ quod nuper ditatum esse, est ineruditio diuitiarum: qui enim nuper
                     ditati sunt, non sunt eruditi, quomodo possunt uti diuitiis; propter quod in eodem 2 Rhetor’ scribitur, quod
                     mores diuitiarum (ut in summa sit dicere) sunt mores insensati felicis. Nobilitas ergo bene associatur
                     diuitiis: quia qui sic est diues, quod tamen est nobilis, et ab antiquo sui progenitores diuites extiterunt,
                     melius nouit diuitias supportare, et propter eas non tantum extollitur. Videntur enim bona sensibilia omnino
                     esse contraria scientiis, et virtutibus. Nam diuitiae et sensibilia bona prius quam habeantur, reputantur
                     maiora quam sint: habita vero, vilescunt. Scientiae vero et virtutes modo contrario se habere videntur. Nam
                     prius quam habeantur, non reputantur tam magna, sicut postquam habita sunt: qui enim gustare incipit de
                     suauitate virtutum, et dulcedine scientiarum, statim percipit ea esse maiora bona, quam crederent. Bona ergo
                     sensibilia quanto magis habentur, minus reputantur. Quare cum ditati ab antiquo, magis assueti sint in
                     diuitiis, et magis assequuti sint eas quam nuper ditati, non tantum reputant diuitias, nec sic extolluntur
                     propter illas, sicut qui de nouo diuitias susceperunt. Ne igitur quis sit insensatus felix, et nesciat
                     fortunas ferre, expedit ut diuitias concomitetur nobilitas. Diues enim nobilis et ab antiquo, in omnibus scit
                     melius se habere, quam rusticus ex nouo ditatus. Bene ergo dictum est, quod ne diues sit insensatus felix,
                     requiritur ut sit nobilis; sed ne sit intemperatus, requiritur ut sit nobilis, sed ne sit intemperatus,
                     requiritur ut sit potens; quia (ut dicebatur) Reges potentes, quia diuersis curis intendunt propter
                     principatum, non ita possunt vacare venereis. Reges ergo et Principes, quia ut plurimum his tribus
                     exterioribus affluunt, videlicet, diuitiis, nobilitate, potentia: decet eos esse eruditos, et temperatos. Nam
                        <pb n="213"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/213.pdf"
                     /> per nobilitatem eo quod ab antiquo abundauerunt diuitiis, sciunt magis fortunas ferre, et circa diuitias
                     sciunt magis erudite se habere. Rursus quia pollent principatu et potentia, et oportet eos diuersis curis
                     intendere, retrahuntur a venereis, et inducuntur, ut sint temperati. Sic ergo sentiendum est de moribus; quia
                     senes, iuuenes, et illi qui sunt in statu, potentes, nobiles et diuites, tales mores habent, quales diximus:
                     non quod omnes uniuersaliter tales sint, et quod necesse sit eos tales esse: sed ut plurimum diuitum,
                     nobilium, et aliorum sunt tales mores, quales superius dicebamus. Rursus licet non sit necessarium, eos tales
                     mores habere: tamen multum inclinantur, et magnam pronitatem habent, ut sequantur praedictos mores. Iuuenes
                     ergo et senes non indignentur, si aliquos malos mores de ipsis narrauimus: quia nullam eis per huiusmodi
                     mores necessitatem imponimus, quin possint omnes malos mores vitare, et sequi ordinem rationis. Sic etiam nec
                     nobiles, vel diuites indignari debent, si ipsorum narrauimus aliquos malos mores: quia non oportet omnes esse
                     tales, sed sufficit reperiri illud in pluribus: pronitatem enim quandam, et non necessitatem, per huiusmodi
                     mores in eis ponere intendebamus. Narratis ergo moribus laudabilibus, et vituperabilibus secundum diuersas
                     aetates, et secundum diuersos status: decet omnes homines sequi mores laudabiles, et fugere vituperabiles.
                     Sed tanto magis hoc decet Reges, et Principes, quanto in altiori gradu existunt. Ipsi enim (ut superius
                     dicebatur) debent esse exemplar, et regula aliorum, et forma viuendi; quicquid ergo laudabilitatis est in
                     moribus singulorum, totum debet in ipsis peramplius et perfectius reperiri. Primi libri de regimine Principis
                     finis, in quo traditum fuit, quomodo Princeps seipsum regere debeat. <pb n="214"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/214.pdf"
                     /> D. AEGIDII ROMANI Ordinis Fratrum Eremitarum S. Augustini, De regimine Principum Liber secundus. In quo
                     tractatur de regimine domus. </p>
               </div>
            </div>
         </div>
         <div type="livre" n="2">
            <div type="partie" n="1">
               <div type="chapitre" n="2.1.1">
                  <head>Quod naturale est Homini viuere in societate, et quod hoc decet Reges, et Principes diligenter aduertere.
                     Cap. I</head>
                  <p> Primi Libri est digesta materia: quia ostensum est, in quo Reges, et Principes debeant suam felicitatem
                     ponere: quas virtutes habere: quas passiones sequi: et quos mores debeant imitari. Per haec enim quatuor,
                     sufficienter habetur, qualiter quilibet debeat seipsum regere, et qualis debeat in seipso esse. Restat ergo
                     dicere de regimine familiae, siue de regimine ipsius domus. Non enim sufficit, quod Reges, et Principes sint
                     boni in seipsis, nisi sint boni quo ad alios, et nisi sciant alios gubernare: nec sufficit, quod Reges debite
                     seipsos regant, nisi regere sciant domum, ciuitatem, et regnum. In hoc ergo secundo libro determinabitur de
                     regimine domus. Sed cum familia domus sit communitas quaedam, et sit communitas naturalis: si de domo
                     determinare volumus, videndum est quomodo se habeat homo adesse communicatiuum, et sociale. Sciendum igitur,
                     quod homo ultra alia animalia quatuor <pb n="215"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/215.pdf"
                     /> indigere videtur ex quibus quadruplici via venari possumus, ipsum esse communicatiuum et sociale. Prima
                     via sumitur ex victu, quo homo indiget. Secunda ex vestitu, quo tegitur. Tertia ex remotione prohibentium,
                     per quam ab hostibus liberetur. Quarta ex disciplina et sermone, per quae instruitur. Sic enim imaginari
                     debemus, quod natura nihil facit frustra; ei ergo, quod naturaliter fit, naturalia sunt ea, sine quibus non
                     potest bene conseruari in esse. Frustra enim natura ageret, si res naturales nullo modo conseruarentur in
                     esse, sed statim, postquam essent factae, esse desinerent; quare cum viuere sit homini naturale, omnia illa,
                     quae faciunt ad bene viuere, et sine quibus non potest sibi in vita sufficere, sunt homini naturalia: inter
                     alia autem, quae faciunt ad sufficientiam vitae humanae, est societas, naturaliter ergo homo est animal
                     sociabile. Quod autem societas maxime faciat ad sufficientiam vitae humanae, patere potest ex his quatuor
                     supra enumeratis: quibus homo, aliter quam caetera animalia, indigere videtur. Prima via sumitur ex ipso
                     victu, quo indiget. Nam homo inter caetera animalia habet meliorem tactum, et meliorem complexionem. Ideo
                     inter omnia animalia indiget cibo diligenter, et artificialiter praeparato. Natura enim animalibus aliis
                     quasi sufficienter ministrat cibum: ut animalibus non viuent bus ex rapina, cuiusmodi sunt oues, boues, et
                     caetera talia, ministrat herbas et fructus; qui absque alia praeparatione sufficiunt ad nutrimentum.
                     Animalibus vero viuentibus ex rapina, ut lupis, leonibus, et caeteris talibus, administratur nutrimentum ex
                     caeteris animalibus, quae naturaliter producuntur. Quodammodo ergo omnibus aliis animalibus natura
                     sufficienter praeparat nutrimentum. Nam quia non habent complexionem ita puram, et ita redactam ad medium, ut
                     homo, non indigent cibo ita deputato, ut ipse. Quare cibaria aliorum animalium sufficiunt eis ad vitam, prout
                     sunt praeparata <pb n="216"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/216.pdf"
                     /> a natura absque alia artificiali decoctione vel praeparatione homo vero, quia magis habet complexionem
                     puram et redactam ad medium, indiget alimento praeparato et depurato. Frumentum ergo, quod a natura
                     producitur, et si esset sufficiens cibus animalibus aliis: homini autem non est sufficiens cibus, nisi
                     praeparetur et depuretur; ideo molitur, et depuratum fit inde panis, et coquitur, ut sit hominum congruus
                     cibus. Et quia ad haec omnia una sola persona non bene sufficit, ideo ut homo ratione victus sufficiat sibi
                     in vita, indiget societate, ut unusquisque suppleat alterius defectum. Et quod dictum est de frumento,
                     intelligendum est de cibariis aliis. numquam cum homo existens solus sufficit sibi ad habendum congrua
                     cibaria, quae requiruntur ad vitam. Bene ergo dictum est, quod ex parte victus, quo indigemus, homo est
                     naturaliter animal sociale. Secunda via ad inuestigandum hoc idem, sumitur ex parte indumentorum, quibus
                     tegimur. Nam sicut natura sufficienter aliis animalibus prouidere videtur in victu: sic videtur quod eis
                     sufficienter prouideat in vestitu. Bestiae enim, et aues, quasi naturale indumentum, habere videntur lanam,
                     vel pennas. Homini autem non sufficienter prouidet natura in vestitu: cum enim homo sit nobilioris
                     complexionis quam animalia alia, a frigiditate et ab intemperie temporis magis habet offendi, quam illa;
                     quare cum habere victum et vestitum congruat ad vitam humanam, et nullus sibi sufficiat sine societate
                     alterius, sequitur quod homo naturalem impetum habeat ut sit animal sociale; necessaria ergo fuit communitas
                     domus, et communitates aliae, cuiusmodi sunt communitas ciuitatis, et regni, ad hoc quod homines perfecte
                     sibi in vita sufficiant. Sed si haec sunt necessaria ad conseruandam hominis naturalem vitam, viuere in
                     communitate et in societate est quodammodo homini naturale. Tertia via ad inuestigandum hoc idem, sumitur ex
                     remotione prohibentium, prout ab inimicis, et ab hostibus <pb n="217"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/217.pdf"
                     /> defendimur. Natura cum aliquibus animalibus ad sui tuitionem dedit cornua, ut bubalis et bobus. Aliquibus
                     vero dedit dentes, ut lupis et canibus. Aliquibus dedit ungues, ut ursis et leonibus. Aliquibus autem
                     corporis agilitatem, ut leporibus et capreis. Sicut enim capreae et lepores quia non per aliam viam possunt
                     euadere mortis pericula nisi per corporis agilitatem et per fugam, ideo statim cum audiunt strepitum, fugam
                     arripiunt. Sed natura homini, tanquam excellentiori animalium, non dedit ad sui tuitionem cornua vel ungues:
                     sed dedit ei manum, quae secundum Philosophum 3 de Anima, est organum organorum. Nam per manum omnia organa,
                     et quicquid ad defensionem facit, fabricare valemus. Quare si naturale est homini desiderare conseruationem
                     vitae, cum homo solitarius non sufficiat sibi ad habendum congruum victum et vestitum, et ad fabricandum sibi
                     arma et organa, per quae a contrariis defendatur: naturale est ei, ut desideret viuere in communitate, et ut
                     sit animal sociale. Quarta via sumitur ex parte sermonis et disciplinae, per quam instruimur. Nam alia
                     animalia sufficienter inclinantur ad opera sibi debita ex instinctu naturae absque introductione aliqua
                     praecedente: ut aranea ex instinctu naturae debitam telam faceret, si nunquam vidisset araneas alias
                     texuisse. Sic etiam et hirundines debite facerent nidum, si nunquam vidissent alias nidificasse. Et canis ex
                     instinctu naturae instruitur, qualiter se debeat habere in partu; si nunquam vidisset canes alias peperisse.
                     Mulier autem cum parit, nescit qualiter se debeat habere in partu, nisi per obstetrices sit sufficienter
                     edocta. Quia ergo homo non sufficienter ex instinctu naturae inclinatur ad opera sibi debita, natura dedit ei
                     loquelam siue sermonem, ut per sermonem homines se inuicem doceant, et unus ab alio suscipiat disciplinam. Et
                     quia hoc fieri non potest, nisi simul cum aliis conuiuamus: naturale est homini simul <pb n="218"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/218.pdf"
                     /> conuiuere cum aliis, et esse animal sociale. Unde et Philosophus 1 Politicorum inter alias rationes, quas
                     tangit, probantes hominem naturaliter esse sociale animal, potissime innititur huic rationi, videlicet, quod
                     quis sermo est ad alterum ut ad socios, ex quo natura dedit homini sermonem, quem non dedit animalibus aliis,
                     sequitur hominem magis naturaliter esse animal sociale, quam animalia cetera. Quare si sic naturale est,
                     hominem esse animal sociale: recusantes societatem, et nolentes ciuiliter viuere, ut supra in primo libro
                     tetigimus, et ut infra tangentur, quasi non viuunt ut homines; vel ergo hoc contingit eis, quia deficiunt a
                     modo humano, et tunc sunt quasi bestiae; vel quia modum humanum excedunt, cuiusmodi sunt viri contemplatiui,
                     et tunc sunt quasi dii. Ideo dicitur primo Politicorum quod eligens solitariam vitam, non est pars ciuitatis:
                     sed aut est bestia, aut Deus. Ad literam enim, eligentes non conuiuere aliis, vel hoc est, quia nimis sunt
                     scelerati, et non possunt societatem aliorum supportare, et tunc sunt quasi bestiae; vel quia sunt nimis
                     boni, et volunt vacare contemplationi et ocio, et tunc sunt quasi diuini. Decet ergo omnes homines, et maxime
                     Reges et Principes diligenter aduertere, quantum deseruiat societas humanae vitae: ut ad bene viuere sciant
                     se, et alios ordinare. <pb n="219"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/219.pdf"
                     /></p>
               </div>
               <div type="chapitre" n="2.1.2">
                  <head>Quomodo se habet communitas domus ad communitates alias, et quomodo huiusmodi communitas sit necessaria in
                     humana vita. Cap. II</head>
                  <p> Dubitare forte aliquis, dicens nos scientiarum limites ignorare: quia societas, siue communitas illa, per
                     quam nobis sufficimus in victu et vestitu, et in aliis necessariis ad vitam, non videtur esse communitas
                     domestica, sed ciuilis: quia secundum Philosophum 1 Politicorum, Communitas domus, non est sufficiens in vita
                     tota. Ideo enim inuenta fuit ciuitas, ut expedientia ad vitam, quae in una domo, vel in uno vico reperiri non
                     possunt, reperirentur in vico alio, vel in alia parte ciuitatis. Ciuitas ergo, si sit recte ordinata,
                     continere debet expedientia in tota vita, ut in tertio libro plenius ostendetur. Quare si determinare de
                     communitate ciuium non spectat ad hunc librum, ubi agitur de regimine domus; sed ad tertium, ubi agitur de
                     regimine ciuitatis: videmur transgressi fuisse limites huius artis, determinando in praecedenti capitulo
                     aliqua pertinentia ad communitatem ciuitatis. Sed si diligenter aspicimus, quomodo communitas domestica se
                     habet ad communitates alias: cum quaelibet communitas includat communitatem domesticam, nec possit esse
                     ciuitas, neque vicus, nisi habeant esse domus: si communitas aliqua est necessaria in humana vita: sequitur
                     communitatem domus ad huiusmodi vitam necessariam esse. In praecedenti ergo capitulo determinauimus de
                     societate humana, ostendentes eam esse necessariam ad vitam nostram: quia per hoc manifeste ostenditur
                     necessariam esse communitatem domesticam: cum omnis alia communitas communitatem <pb n="220"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/220.pdf"
                     /> illam praesupponat. Aduertendum ergo quod si dicta Politica diligenter consideremus, apparebit
                     quadruplicem esse communitatem; videlicet, domus, vici, ciuitatis, et regni. Nam sicut ex pluribus personis
                     fit domus, sic ex multis domibus fit vicus, et ex multis vicis ciuitas, et ex multis ciuitatibus regnum;
                     quare sicut singulares personae sunt partes domus, sic et domus sunt partes vici, ciuitatis, et regni. Non
                     tamen eodem modo: sed vici sunt pars immediata, quia immediate ex domibus constituitur vicus; ciuitatis vero
                     domus partes esse dicuntur, quia constituendo vicum, ex consequenti constituere possunt ciuitatem, et regnum.
                     Hoc ergo modo communitas domus se habet ad communitates alias: quia omnes aliae ipsam praesupponunt: et ipsa
                     est quodammodo pars omnium aliarum. Naturalis enim origo ciuitatis ut patet per Philosophum 1 Politicorum,
                     hoc modo existit, quia primo facta fuit una aliqua domus: sed crescentibus filiis et filiabus, et non
                     valentibus praemultitudine habitare in domo illa, construxerunt sibi domos annexas: et sic ex multis domibus
                     factus fuit vicus. Unde et 1 Politicorum, dicitur, quod vicus est vicinia domorum, quos vocant quidam
                     collectaneos et pueros puerorum. Naturalis ergo origo vici, est ex conuicinia domorum, quas construxit
                     multitudo collectaneorum, et puerorum, siue filiorum. Nam, ut tangebatur, crescentibus collectaneis idest
                     nepotibus, et filiis, et filiorum filiis: et non valentibus habitare in una domo, compulsi sunt facere domos
                     plures, et constituere vicum. Sic procedente generatione ipsorum, et ulterius augmentata multitudine, facta
                     est pluralitas vicorum, et per consequens factum est castrum vel ciuitas; ulterius vero multiplicatis
                     castris, et ciuitatibus, factus est principatus, et regnum. Utrum autem alio modo sit possibilis generatio
                     vici, ciuitatis, vel regni, quam ex crescentia collectaneorum vel filiorum, plenius infra ostendetur: ad <pb
                        n="221"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/221.pdf"
                     /> praesens vero in tantum dictum sit, quod huiusmodi generatio est maxime generalis: quia procedit ex genere
                     quod est opus naturae; quicquid tamen sit de hoc, et qualitercunque constituatur vicus, ciuitas, siue regnum,
                     semper sic se domus habet ad communitates alias, quod est pars omnium aliarum, et aliquo modo eam omnes aliae
                     praesupponunt. Viso, quomodo communitas domus se habeat ad communitates alias: de leui patet, quomodo
                     huiusmodi communitas sit necessaria in humana vita. Nam si omnes communitates aliae domum praesupponunt: si
                     aliqua communitas est necessaria ad per se sufficientiam vitae, oportet communitatem domus necessariam esse.
                     Reges ergo et Principes, quorum officium est dirigere alios ad bene viuere, ignorare non debent, quomodo
                     domus et ciuitates deseruiunt ad sufficientiam humanae vitae. </p>
               </div>
               <div type="chapitre" n="2.1.3">
                  <head>Quod communitas domus est aliquo modo communitas prima, et quod est naturalis, et quod Reges et Principes,
                     et uniuersaliter omnes ciues hoc ignorare non debent.  Cap. III</head>
                  <p> Ne laboremus in aequiuoco, cum de domo loquimur, sciendum quod domus nominari potest aedificium constitutum
                     ex pariete, tecto, et fundamento: vel nominare potest familiam in ea contentam. Sicut et ciuitas aliquando
                     muros, et ambitum ciuitatis: aliquando vero gentem habitantem in ipsa. Dicimus enim aliquando ciuitatem
                     aliquam hoc fecisse, non quod muri vel aedificia hoc egerint, sed quia in colae ciuitatis fecerunt illud. Sic
                     aliqui dicere consueuerunt domos suas hoc operatas esse, <pb n="222"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/222.pdf"
                     /> non quia lapides illud egerint, sed quia sui progenitores fecerunt illud, quare sicut communicatio ciuium
                     ciuitas nominatur, sic societas et communicatio personarum habitantium in una domo domus nuncupari potest.
                     Domus ergo de qua principaliter intenditur in morali negocio non est ipsum aedificium, sed est communicatio
                     domesticarum personarum; spectat enim ad moralem Philosophum, ut ad oeconomicum, determinare de aedificiis
                     domorum: quia spectat ad ipsum uniuersaliter et typo ostendere, quod decet homines habere habitationes
                     decentes secundum suam possibilem facultatem; non tamen spectat ad ipsum principaliter determinare de domo,
                     ut nominat aedificium constructum: sed determinare debet de domo, quae est aedificium, prout habet ordinem ad
                     domum, quae est communitas personarum; sicut spectat ad Politicum determinare de ordine domorum, et de
                     constructione vici, et de fabrica ciuitatis, ut ordinantur ad communitatem, et ad politiam ciuium. Intendimus
                     ergo ostendere de domo, quae est communitas personarum domesticarum, quomodo sit communitas prima. Notandum
                     ergo, quod Primum multipliciter distingui potest. Est enim primum in opere: et primum in intentione: et est
                     primum in via generationis et temporis: et primum in via perfectionis et complementi. Videmus quod ea, quae
                     sunt ad finem, praecedunt finem in opere et in executione: sed finis praecedit ea secundum intentionem
                     agentis. Agens enim primo et principaliter intendit finem. Verum quia non potest habere finem, nisi per ea,
                     quae sunt ad finem: modus executionis et operis est contrarius intentioni et voluntati. Nam intendimus et
                     volumus ea quae sunt ad finem, intendendo et volendo finem, ita quod finis est primo volitus et intentus: sed
                     in operando, et exequendo est econtrario. Nam per opus consequitur finem, operando ea quae sunt ad finem, ita
                     quod ea quae sunt ad finem licet sint posteriora et in voluntate et in <pb n="223"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/223.pdf"
                     /> intentione, sunt tamen priora in executione et opere: nam si finis esset aliquid primo operatum, cum
                     adepto fine cesset operatio, nunquam operaremur ea, quae sunt ad finem. Unus ergo modus distinguendi
                     prioritatem, est, quia aliquid est primum in voluntate, et in intentione: aliquid vero in executione, et
                     opere. Alius vero modus distinguendi prioritatem esse potest: quia aliqua est prioritas in via generationis
                     et temporis: aliqua vero in via perfectionis et complementi; ut puer est prior viro generatione et tempore,
                     qua prius tempore aliquis generatur et efficitur puer quam efficitur vir: verumtamen vir est prius puero
                     perfectione et complemento, quia usus rationis et alia quae requiruntur ad perfectionem humanam, per amplius
                     et perfectius reseruantur in viro quam in puero. Sic ergo distinctis prioritatibus: de leui patet, quomodo
                     communitas domus se habet ad communitatem ciuitatis, et ad communitates alias. Nam in executione et opere
                     domus praecedit uicum, ciuitatem, et regnum: sed in uoluntate et in intentione communitates illae praecedunt
                     communitatem domesticam. Rursus uia generationis et temporis domestica communitas praecedit communitates
                     alias: sed in uia perfectionis et complementi communitates aliae praecedunt ipsam. Videtur communitas domus
                     ad communitates alias dupliciter se habere. Primo, quia huiusmodi communitas respectu aliarum est imperfecta:
                     omnes uero aliae sunt perfectiores ipsa; cum enim omnis alia communitas includat communitatem domus, et addat
                     aliquid supra ipsam; omnes aliae communitates sunt perfectiores ea. Habet ergo se communitas domus ad
                     communitates alias sicut imperfectum ad perfectum, et sicut pars ad totum. Rursus huiusmodi communitas se
                     habet ad alias, sicut quod est ad finem se habet ad ipsum finem. Nam domus tanquam ad finem ordinatur ad
                     uicum, ciuitatem, et regnum. Est enim domus propter uicum, uicus propter ciuitatem, <pb n="224"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/224.pdf"
                     /> ciuitas propter regnum. Communitas ergo vici est finis communitatis domus, communitas ciuitatis
                     communitatis vici: sed communitas regni est finis omnium praedictorum. Quare cum imperfectum in via
                     generationis et imperfectionis praecedat perfectum, perfectum vero praecedat ipsum in via perfectionis, et
                     complementi: bene dictum est, communitatem domus esse priorem aliis tempore et generatione; esse tamen
                     posteriorem illis perfectione et complemento. Unde et Philosophus 1 Politicorum comparans ciuitatem ad vicum
                     et domum, ait, quod prima communitas est communitas ciuitatis; quod non est intelligendum de prioritate
                     generationis vel temporis, cum ipsemet dicat ciuitatem procedere ex multiplicatione vici, sicut et vicus
                     procedit ex multiplicatione domorum, intelligendum est ergo hoc de prioritate perfectionis, et complementi.
                     Amplius cum communitas domus ad communitates alias non solum se habeat sicut imperfectum ad perfectum, sed
                     etiam sicut quod est ad finem ad ipsum finem: domus respectu aliarum communitatum non solum est prior
                     tempore, et posterior perfectione, sicut imperfectum se habet ad perfectum, sed etiam est prior in opere, et
                     posterior in intentione: quia quod est ad finem, hoc modo se habet ad ipsum finem; spectat enim non solum ad
                     Principem siue ad legislatorem, sed etiam ad quemlibet ciuem prius intendere bonum ciuitatis et regni, quam
                     etiam bonum propriae domus, ut in tertio libro plenius ostendetur. Viso, quomodo communitas domus aliquo modo
                     est prior, quam communitates aliae: de leui videri potest, quomodo sit huiusmodi communitas naturalis. Nam
                     cum natura non praesupponat artem, sed ars naturam: quicquid arte naturali supponitur, non proprie quid
                     artificiale erit, sed oportet illud (secundum quod huiusmodi est) naturale esse. Quare si homo est
                     naturaliter animal communicatiuum et sociale, cum omnis communitas praesupponat communitatem <pb n="225"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/225.pdf"
                     /> domus, oportet communitatem domesticam siue domum quid naturale esse. Reges ergo et Principes decet scire
                     gubernare domestica, et regere familiam siue domum, non solum inquantum esse debent viri sociales et
                     politici, quia sic scire gubernationem domus pertinet ad omnes ciues: sed spectat specialiter ad Reges et
                     Principes, quia sicut regnum vel ciuitas praesupponunt esse domum, sic regimen regni et ciuitatis
                     praesupponit notitiam regiminis domus, et personae propriae: nunquam enim quis debitus rector regni vel
                     ciuitatis efficitur, nisi se et suam familiam sciat debite gubernare. Quare si specialiter spectat ad Reges
                     et Principes regere regnum et ciuitates, specialiter spectat ad eos, ut sciant domum propriam gubernare, et
                     ut cognoscant quae et qualis est communitas domus ut se habet ad regnum et ciuitatem, ut est in praesenti
                     capitulo declaratum: nam per hoc magnam viam habebunt ad inuestigandum regimen ciuitatis et regni. Est tamen
                     diligenter notandum quod licet quodam speciali et excellenti modo ad Reges et Principes spectat intendere
                     bonum regni et principatus: attamen huiusmodi bonum intendere spectat ad unumquemque ciuem, et ad quemlibet
                     incolam ciuitatis; quia bonum regni est bonum omnium ciuium, et omnium existentium in regno. Ergo tum quia
                     quilibet studere debet ut sit dignus regere et principari, tum etiam quia spectat ad omnes ciues intendere
                     bonum regni: spectat ad unumquemque ciuem scire regere domum suam, non solum inquantum huiusmodi regimen est
                     bonum proprium, sed etiam prout tale regimen ordinatur ad bonum commune, ut ad bonum regni et ciuitatis. <pb
                        n="226"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/226.pdf"
                     /></p>
               </div>
               <div type="chapitre" n="2.1.4">
                  <head>Qualis sit communitas domus, et quod oportet domum ex pluribus constare personis.  Cap. IIII</head>
                  <p> Est autem ex praecedenti capitulo aliqualiter declaratum, qualis sit communitas domus: cum ostensum sit quod
                     homo est naturaliter animal domesticum, et quod communitas domus est quodammodo naturalis. Attamen quia per
                     hoc non sufficienter habetur qualis sit huiusmodi communitas, ideo intendimus aliqua dicere de communitate
                     domestica. Sciendum ergo, Philosophum 1 Politicorum sic describere communitatem domus: videlicet, quod domus
                     est communitas secundum naturam, constituta quidem in omnem diem. In hac autem descriptione aliquid
                     declaratum est per praecedens capitulum, et aliquid restat ulterius declarandum. Nam quod domus sic
                     communitas secundum naturam, superius grosse et figuraliter probabatur, et infra clarius ostendetur; ubi
                     distinguentur omnes partes domus, et probabitur quod quaelibet talis pars est aliquid naturale. Restat ergo
                     declarare in descriptione praedicta, quomodo domus sit communitas constituta in omnem diem. Ad cuius
                     euidentiam aduertendum, quod humanorum operum, et eorum quae requiruntur ad sufficientiam vitae, ad quae
                     ordinatur humana communitas, ut videtur distinguere. Philosophus 1 Politicorum, quaedam sunt diurnalia, ut
                     illa, quibus indigemus omni die, cuiusmodi est comedere, bibere, et cuiusmodi sunt alia sustentamenta, et
                     seruitia corporalia, quibus quotidie indigemus. Aliqua vero sunt non diurnalia, quibus non quotidie
                     indigemus, ut emptio, et venditio. Nam et si aliqui existentes in aliqua domo, ad sustentationem vitae
                     quotidie indigent emptione, et venditione, videtur hoc esse ex defectu, et ex corruptione <pb n="227"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/227.pdf"
                     /> domus: non enim videntur se habere ut incolae nec ut ciues, sed magis ut peregrini et ut viatores, si ad
                     sustentationem vitae emptione vel venditione continue egeant. Communitas ergo domus facta fuit propter ea,
                     quibus quotidie indigemus. Verum quia in una domo non reperiuntur omnia necessaria ad vitam, non sufficiebat
                     communitas domestica, sed oportuit dare communitatem vici, ita quod cum vicus constet ex pluribus domibus,
                     quod non reperitur in una domo, reperiatur in alia. Propter quod Philosophus 1 Politicorum ait, quod sicut
                     communitas domus constituta est in omnem diem, idest in opera diurnalia: sic in opera non diurnalia
                     constituta est communitas vici. Verum quia etiam in uno vico non reperiuntur omnia necessaria ad vitam,
                     praeter communitatem vici oportuit dare communitatem ciuitatis. Communitas ergo ciuitatis esse videtur ad
                     supplendam indigentiam in tota vita. Illa ergo videtur esse perfecta ciuitas (ut superius dicebatur) in qua
                     reperiri possunt quae sunt necessaria uniuersaliter ad totam vitam. Rursus autem, quia contingit ciuitates
                     habere guerras, utile est uni ciuitati ad expugnandam ciuitatem aliam confoederare se alteri ciuitati; quare
                     cum confoederatio ciuitatum utilis sit ad bellandum hostes, et ad remouendum prohibentia corruptiua, praeter
                     communitatem domus, vici, et ciuitatis, inuenta fuit communitas regni et principatus, quae est confoederatio
                     plurium castrorum et ciuitatum existentium sub uno principe siue sub uno Rege. Erit ergo hic ordo, quod domus
                     est communitas secundum naturam constituta in omnem diem. Vicus autem est communitas constituta in opera non
                     diurnalia. Ciuitas vero est communitas constituta ad sufficientiam in vita tota. Sed regnum est communitas
                     constituta non solum ad supplendum indigentias vitae, sed etiam ad remouendum prohibentia corruptiua; ad quae
                     remouendum una ciuitas non potest plene sufficere, nisi ei sint adiunctae <pb n="228"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/228.pdf"
                     /> aliae plurimae ciuitates et castra. Patet ergo qualis sit communitas domus, quia est communitas naturalis
                     constituita propter opera diurnalia et quotidiana. Quod autem oporteat domum ex pluribus constare personis,
                     videre non est difficile. Nam cum domus (ut patet ex habitis) sit communitas quaedam et societas personarum:
                     cum non sit proprie communitas nec societas ad seipsum, si in domo communitatem saluare volumus, oportet eam
                     ex pluribus constare personis; immo (ut infra patebit, et ut vult Philosophus 1 Polit’) non solum domus est
                     communitas quaedam, sed in domo oportet dare plures communitates: quod sine pluralitate personarum esse non
                     potest. Patet ergo quod domus ex pluribus constat personis. Patet etiam qualis sit, et quomodo sit
                     necessaria. Nam (ut est ex habitis manifestum) in vita humana non solum est expediens communitas domus, sed
                     et vici, ciuitatis, et regni. Utrum autem propter alias causas, quam propter iam dictas, sit expediens
                     communitas ciuitatis, et regni, in tertio libro plenius ostendetur. Ad praesens autem sufficiat in tantum
                     tangere de regno et ciuitate, in quantum eorum notitia aliquo modo deseruit ad cognoscendum domum, et ad
                     sciendum qualiter sit regenda. Nam (ut superius tangebatur) in hoc secundo libro intenditur principaliter
                     regimen domus, non autem regimen ciuitatis. His sic pertractatis, cum communitas domus sit tam necessaria in
                     vita ciuili, spectat ad quemlibet ciuem scire debite regere suam domum: tanto tamen magis hoc spectat ad
                     Reges et Principes, quanto ex incuria propriae domus magis potest insurgere praeiudicium ciuitati et regno,
                     quam ex incuria aliorum. <pb n="229"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/229.pdf"
                     /></p>
               </div>
               <div type="chapitre" n="2.1.5">
                  <head>Quod oportet in domo saltem duas communitates esse, et quod oportet eam constare ex tribus generibus
                     personarum.  Cap. V</head>
                  <p> Philosophus 1 Politic’ vult, quod ex duabus communitatibus, videlicet, ex communitate viri et uxoris, domini
                     et serui, constat domus prima. Dicit autem domum primam ex his duabus communitatibus constare: quia saltem ad
                     constitutionem domus hae duae communitates requiruntur. Ex illis enim dicitur domus constare, sine quibus
                     congrue esse non potest. Quod vero sine viro et uxore, et domino et seruo, domus (de qua hic loquimur)
                     congrue non possit existere, sic potest ostendi. Nam domus (ut superius dicebatur, et ut in prosequendo
                     melius declarabitur) est quid naturale. Maxime autem quid naturale esse videtur, rerum generatio, et earum
                     conseruatio. Cum enim generatio (ut dicitur 2 Physicorum) sit via in naturam, et cum res naturales per
                     generationem propriam naturam accipiant, bene dictum est quod Damascenus ait, generationem esse quid
                     naturale, et esse opus naturae. Rursus rerum conseruatio, quid naturale est. Nam frustra esset aliquid
                     naturaliter generatum, si non posset in esse conseruari. Haec ergo duo naturae opera, videlicet, rerum
                     generatio, et earum conseruatio, non debent ab inuicem separari. Nam non est separanda conseruatio a
                     generatione: quia haec illam praesupponit. Nam cum generata non possint conseruari in esse nisi prius per
                     generationem acceperint esse, conseruatio rerum generatarum esse non potest nisi ipsam earum generatio
                     antecedat. Sic etiam generatio a conseruatione separari non debet: quia (ut dicebatur) frustra esset aliquid
                     generatum, si nullo modo posset in esse conseruari. <pb n="230"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/230.pdf"
                     /> Hoc ergo modo hae duae communitates faciunt domum esse quid naturale: quia communitas viri et uxoris
                     ordinatur ad generationem, communitas vero domini et serui ad conseruationem. Quare si generatio et
                     conseruatio est quid naturale, oportet domum quid naturale esse. Amplius, quia generatio et conseruatio ab
                     inuicem separari non debent, hae duae communitates videntur constituere domum primam: quia sine eis domus
                     congrue esse non valet. Quod autem communicatio viri et uxoris sit propter generationem, videre non habet
                     dubium: nam propter bonum prolis principaliter instituta est societas maris et foeminae. Sed quod communitas
                     domini et serui sit propter salutem et conseruationem, non videtur adeo manifestum. Sciendum ergo quod si
                     aliquis debite dominatur et alius debite seruit, dominus saluatur propter seruum, et seruus propter dominum,
                     ita quod idem expedit domino et seruo. Expedit enim seruo, ut seruiat domino: et expedit domino, ut seruiatur
                     a seruo. Nam ille proprie est dominus, qui viget intellectu: ille vero est proprie seruus (ut patet per
                     Philosophus 1 Politic’) qui deficiens intellectu, pollet fortitudine corporali Seruus ergo, quia seipsum
                     nescit dirigere, expedit ei ut obtemperet et ut seruiat ei, qui viget prudentia et intellectu, ut consequatur
                     salutem per eum, et ut dirigatur per ipsum. Nam deficiens intellectu, est quasi coecus, et nescit qualiter
                     sit eundum. Qui ergo est huiusmodi, quanto magis pollet viribus corporalibus, tanto propter salutem propriam
                     magis indiget dirigente. Sicut enim caecus corporaliter, nisi (cum pergit) dirigatur ab aliquo, de leui
                     obuiat alicui offensiuo: et quanto fortius pergit, tanto magis indiget tali dirigente, quia magis offendi
                     potest. Sic quia naturaliter seruus pollet viribus, et deficit scientia, et cognitione: si saluari debet,
                     expedit ei ut obtemperet, et seruiat vigenti prudentia, et intellectu. Expedit ergo seruo, ut seruiat domino:
                     sic ut expedit domino, <pb n="231"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/231.pdf"
                     /> ut ei seruiatur a seruo: nam naturaliter domini vigent prudentia, et intellectu. Cum ergo vigentes
                     intellectu, et existentes apti mente, ut plurimum habeant molles carnes, et deficiant corporalibus viribus
                     (iuxta illud Philosophi in 2 de Anima, Molles carne aptos mente esse dicimus) expedit hominibus dispositis,
                     ut eis seruiatur ab aliis: quia propter defectum fortitudinis corporalis, in exequendo necessaria ad vitam,
                     sibi ipsis non possunt sufficere. Quare si dominus saluatur propter seruum, et seruus propter dominum, bene
                     dictum est quod superius dicebatur: quia sicut ad constitutionem domus requiritur communitas viri et uxoris
                     propter generationem, sic requiritur ibi communitas domini et serui propter salutem et propter
                     conseruationem. Hae ergo duae communitates, quarum una deseruit generationi, et alia conseruationi, dicuntur
                     facere primam domum: quia sine eis domus congrue non potest existere. Utrum autem communitas domini et serui
                     naturaliter instituta sit ad salutem et in conseruationem, quam ex eo quod dominus saluatur propter seruum,
                     et seruus propter dominum, infra clarius ostendetur. Viso, quomodo saltem hae duae communitates requiruntur
                     ad domum, quia secundum Philosophum ex eis constare dicitur domus prima: de leui videri potest, quomodo ad
                     constitutionem huius domus saltem requiruntur ibi tria genera personarum. Videretur enim forte alicui, quod
                     cum domus prima constet ex duabus communitatibus, et quaelibet communitas requirat duas personas uel duo
                     genera personarum, quod domus prima ratione duarum communitatum requirat quatuor genera personarum, ita quod
                     prima persona erit uir, secunda uxor, tertia dominus, quarta seruus. Sed uir, et dominus non dicunt aliam, et
                     aliam personam. Ille enim idem, qui est uir uxoris, est dominus serui; uel seruorum, si in domo illa plures
                     existant serui. Tria ergo genera personarum, uel aliquid loco eorum constituunt domum primam. <pb n="232"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/232.pdf"
                     /> Dicimus autem aliquid loco eorum, quia non semper seruus concurrit ad constitutionem domus, sed semper
                     concurrit ibi aliquid loco serui, ut vult Philosophus 1 Politic’. Nam ut ait, pauperes homines, qui non
                     possunt habere seruum et ministrum rationalem, est eis hos vel aliquod aliud animal pro seruo, et habent
                     ministrum irrationalem; immo aliqui sunt ita pauperes, qui non solum non possunt habere ministrum rationalem,
                     sed etiam habere non possunt ministrum animatum: sed loco eius habent aliquid inanimatum; ut qui sunt adeo
                     pauperes, qui neque boues, neque equos habere possunt tanquam ministros arantes et scindentes terram, loco
                     bonis vel equi habent ligonem quandam vel aliquod aliud instrumentum: ita quod nimis pauperibus ad scindendam
                     terram, est pro instrumento vel ministro ligo; quod aliis non sic pauperibus ad huiusmodi officium faciendum
                     obsequitur hos vel equus. Domus ergo prima dicitur constare ex tribus: videlicet, ex viro, uxore, seruo vel
                     aliquo loco serui. Unde et Philosophus 1 Politicorum commendat Hesiodum, dicentem domum constare ex tribus,
                     videlicet ex viro, et muliere, et boue aratore. Posuit enim ibi bouem loco serui: quia pauperes homines (ut
                     idem Philosophus innuit) loco serui habent bouem, vel habent aliquid aliud loco bonis. Decet autem omnes
                     ciues cognoscere partes, ex quibus componitur domus: quia eis ignoratis ignorabitur regimen ipsius domus;
                     multo magis tamen hoc decet Reges et Principes. Quia ergo cognitio partium domus, et scire quot genera
                     personarum, et quot communitates requiruntur ad domum: secundum Philosophum 1 Politicorum, non solum deseruit
                     regimini domestico, sed etiam regimini regni et ciuitatis; quia partes domus sunt partes ciuitatis, et regni.
                        <pb n="233"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/233.pdf"
                     /></p>
               </div>
               <div type="chapitre" n="2.1.6">
                  <head>Quod in domo perfecta oportet esse tres communitates, quatuor genera personarum, tria regimina: et quod
                     oportet hunc secundum librum diuidere in tres partes.  Cap. VI</head>
                  <p> Dicebatur enim in praecedenti capitulo, duas communitates, videlicet, viri et uxoris, domini et serui,
                     facere domum primam. Sed tamen, si domus debet esse perfecta, oportet ibi dare communitatem tertiam, scilicet
                     patris et filii. Videmus enim in naturalibus rebus quod statim quum generatae sunt, natura est solicita de
                     eorum salute: ita quod generatio et saluatio sunt prima opera naturae; merito ergo communitas viri et uxoris,
                     quae est propter generationem; et domini et serui, quae est propter saluationem, faciunt domum primam. Sic
                     ergo saluatio comparatur ad rem generatam: quia statim cum res est genita, solicitatur natura circa salutem
                     eius; producere tamen sibi simile, non sic comparatur ad res naturales: quia non statim cum est res
                     naturalis, potest sibi simile producere, sed oportet prius ipsam esse perfectam. statim enim, cum natus est
                     homo, solicitatur natura circa conseruationem ipsius: non tamen statim potest generare, nec statim potest
                     sibi simile producere, sed oportet prius ipsum esse perfectum: producere ergo sibi similem, non est de
                     ratione rei naturalis quocumque modo, sumptae; sed est de ratione eius, ut habet esse perfectum. Si ergo
                     domus est quid naturale, et ea quae videmus in domo, reducere volumus in naturales causas, dicemus duas
                     communitates, videlicet, viri et uxoris, et domini et serui, esse de ratione domus primae, quia sine eis <pb
                        n="234"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/234.pdf"
                     /> domus congrue esse non potest: sed tertiam etiam communitatem, quae est patris et filii, non dicemus esse
                     de ratione domus quocunque modo sumptae, sed erit de ratione eius, ut habet esse perfectum. Sicut enim
                     videmus in una persona singulari, sic et in domo tota debemus aduertere. Nam semper multitudo ab unitate
                     procedit, propter quod ordine naturali quae videmus in multitudine domestica, quodammodo in una persona
                     singulari reseruantur. Sic enim videmus in uno singulari homine, quod generari et saluari sunt de ratione
                     hominis primi: sed producere sibi simile, est de ratione hominis iam perfecti. Cum enim primo homo est,
                     oportet quod sit genitus: et natura statim est solicita de salute eius; non potest tamen sibi simile
                     producere, nisi sit iam perfectus. Quare cum communitas patris ad filium sumat originem ex eo quod parentes
                     sibi simile produxerunt: huiusmodi communitas non dicitur esse de ratione domus primae, sed est de ratione
                     domus perfectae; unde et Phil’ 1 Poli’ cum prius dixisset communitatem viri et vxoris, domini et serui facere
                     communitatem primam: postea in sequenti capitulo praedicti libri ait, quod ad domum perfectam requiritur
                     communitas tertia, videlicet patris et filii. Quod autem ad perfectionem domus requiratur haec tertia
                     communitas, triplici via venari possumus. Videmus enim quod potentia fructificare et agere, sunt perfectiora
                     non potentibus. Rursus sunt perfectiora perpetua non perpetuis. Sic et feliciora sunt perfectiora
                     infelicibus. Ergo quod ad perfectionem domus requiratur tertia communitas, quae est patris et filii, primo
                     possumus probare ex parte generationis et fructificationis naturalis. Secundo ex parte perpetuitatis. Et
                     tertio ex ipsa felicitate. Prima via sic patet. Nam secundum Philisophum. Tunc unumquodque perfectum est, cum
                     potest sibi simile producere. Ad hoc enim quod aliquid sit perfectum, non oportet quod sibi simile producat,
                     sed quod possit sibi simile producere: <pb n="235"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/235.pdf"
                     /> perfectio enim consideranda est ex natura et ex forma rei, per quam aliquid est in actu, et potest agere;
                     quare si est impotens ad agendum, sequitur quod ei deficiat aliqua forma vel aliqua perfectio, quae sit
                     principium actionis. Impotens autem ad agendum dicitur aliquid, cum praesente proprio passiuo, non producat
                     sibi simile; quare cum proprium actiuum generationis sit masculus, et proprium susceptiuum sit foemina: si in
                     domo aliqua est coniunctio maris et foeminae; et tamen non est procreatio prolis, vel mas est imperfectum
                     actiuum, vel foemina est imperfectum susceptiuum. Sterilitas ergo filiorum in vita politica, vel est ex
                     imperfectione maris, vel foemine, vel utriusque. Sed cum mas et foemina, vir et uxor sit prima pars domus et
                     prima communitas, quae requiritur in vita domestica: quia ex imperfectione partium, et maxime principalium
                     resultat imperfectio totius, tota illa domus dicitur imperfecta, ubi non est pollulatio filiorum. Secunda via
                     ad inuestigandum hoc idem, sumitur ex parte naturalis perpetuitatis. Nam cum homines non possunt per seipsos
                     perpetuari in vita, sed quodammodo perpetuatur humana vita per successionem filiorum: domus ubi est carentia
                     prolis, cito efficitur deserta secundum ordinem naturalem. Continua enim habitatio domus uno modo est
                     naturalis, ut si per creationem filiorum domus ista continue habitetur. Alio modo est quasi casualis, ut si
                     prioribus habitatoribus defunctis, vel recedentibus, noua familia inhabitet domum illam. Naturalis ergo
                     habitatio domestica naturaliter perpetuari non potest, nisi per generationem, quae est opus naturae, et nisi
                     sit ibi excrescentia filiorum. Sed si perpetuum est perfectius non perpetuo: imperfecta est domus, ubi desunt
                     filii, per quos habitationem domesticam naturaliter quodammodo contingit perpetuari. Tertio autem declarari
                     potest ex parte ipsius felicitatis. Nam filii, et ciuilis potentia, et cetera talia, licet non sint
                     essentialia felicitati: faciunt tamen <pb n="236"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/236.pdf"
                     /> ad quandam claritatem felicitatis politicae; unde Philosophus 1 Ethic’ ait, quod aliqui denudati
                     quibusdam, coinquinant beatitudinem. Nam specie turpis, ignobilis, et solitarius, et sine filiis, omnino
                     felix esse non potest; dicitur enim talis non esse omnino felix, quia non habet felicitatem politicam cum
                     omni sua claritate. Patet ergo quod ad hoc quod domus habeat esse perfectum, oportet ibi esse tres
                     communitates: unam viri et uxoris, aliam domini et serui, tertiam patris et filii. Ex his autem patere
                     potest, quod oportet in domo perfecta esse tria regimina. Nam nunquam est dare communitatem aliquam bene
                     ordinatam, nisi aliquid sit ibi dirigens, et aliquid directum: vel nisi aliquid sit ibi principans, et
                     aliquid obsequens. Quare cum in communitate maris et foeminae, mas debet esse principans, et foemina
                     obsequens: in communitate vero patris et filii, pater debet esse imperans, et filius obtemperans; in
                     communitate quidem domini et serui, dominus debet esse praecipiens, et seruus ministrans et seruiens, in domo
                     perfecta (ut vult Philosophus 1 Politicorum) sunt tria regimina, unum coniugale, secundum quod vir praeest
                     uxori: aliud paternale, secundum quod pater praeest filio: tertio dominatiuum et despoticum, secundum quod
                     dominus praeest seruis. Viso, in domo perfecta esse communitates tres, et tria regimina: de leui patere
                     potest, quod ibi oportet esse quatuor genera personarum. Videretur tamen forte alicui ibi debere esse sex
                     genera personarum, ita quod prima persona sit ibi vir, secunda uxor, tertia pater, quarta filius, quinta
                     dominus, sexta seruus. Sed vir, pater, et dominus unam tantum personam nominant. Nam ille idem, qui est vir
                     uxoris, est pater filiorum, et dominus seruorum. Patet ergo quot communitates sunt in domo perfecta, et quot
                     regimina, et quot genera personarum. De leui ergo patere potest, quot partes habere debeat hic secundus
                     Liber, in quo tractatur de regimine <pb n="237"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/237.pdf"
                     /> domus. Nam cum in domo perfecta sint tria regimina, oportet hunc librum tres habere partes; in quarum
                     prima tractetur primo de regimine coniugali: in secunda de paternali: in tertia, de dominatiuo. Haec autem
                     tria regimina bene cognoscere maxime decet Reges et Principes; quia eis diligenter inspectis, magnum
                     adminiculum habebunt, ut bene sciant regere regnum, et ciuitatem. </p>
               </div>
               <div type="chapitre" n="2.1.7">
                  <head>Quod homo est naturaliter animal coniugale, et quod nolentes nubere, non viuunt ut homines, sed vel viuunt
                     ut bestiae, vel viuunt ut dii.  Cap. VII</head>
                  <p> Dicebatur in praecedenti capitulo, tria esse determinanda in hoc secundo libro, in quo agitur de regimine
                     domus, secundum quod in ipsa domo tria contingit esse regimina; videlicet, coniugale, paternale, et
                     dominatiuum. Inter haec autem regimina, primo agendum est de regimine coniugali: quia secundum Philosophum 1
                     Politic’ in communitate domestica, primum oportet congregare marem, et foeminam. Est autem hic ordo
                     rationabilis. Nam primo aliquid generatur, secundo conseruatur in esse; tertio perficitur, et potest sibi
                     simile producere. Communitas ergo maris et foeminae, quae est propter generationem, est prima pars domus, et
                     praecedit communitatem domini et serui, quae est propter salutem et conseruationem; et etiam praecedit
                     communitatem patris et filii, quae non respicit domum primam, vel domum quocunque modo sumptam, sed domum
                     habentem esse perfectum. Primo ergo dicendum est de regimine coniugali, quod respicit communitatem viri et
                     uxoris, quam de regimine dominatiuo, <pb n="238"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/238.pdf"
                     /> quod respicit communitatem domini et serui; vel quam de regimine paternali, quod respicit communitatem
                     patris et filii. In determinando autem de regimine coniugali, hunc tenebimus ordinem: quia primo dicemus,
                     quale sit ipsum coniugium, et quales uxores, ciues, et maxime Reges et Principes deceat sumere. Deinde
                     ostendemus, qualiter viri suas uxores regere debeant et ad quas virtutes, et ad quae opera eas debeant
                     ordinare. In ostendendo quidem quale sit ipsum coniugium, primo declarandum occurrit, coniugium esse aliquid
                     secundum naturam, et quod homo naturaliter est animal coniugale. Sciendum ergo quod Philosophus 8 Ethic’
                     volens ostendere qualis amicitia sit viri ad uxorem, probat amicitiam illam esse secundum naturam: adducens
                     triplicem rationem quod homo sit naturaliter animal coniugale. Prima ratio sumitur ex parte societatis
                     humanae. Secunda ex parte procreationis prolis. Tertia ex parte operum. Probabatur enim in primo capitulo
                     huius secundi libri, hominem esse naturaliter animal sociale et communicatiuum. Communitas autem in vita
                     humana (ut supra tangebatur) ad quadruplex genus reducitur: quia quaedam est communitas domus, quaedam vici,
                     quaedam ciuitatis, quaedam regni. Omnes autem hae communitates praesupponunt communitatem domesticam. Cum
                     ergo domus sit prior vico, ciuitate, et regno: homo naturaliter magis est animal de mesticum, quam ciuile: et
                     communitas domus magis videtur esse naturalis ipsi homini, quam communitas vici, ciuitatis, et regni. Nam si
                     considerentur ea, ad quae ordinatur communitas domestica, non videtur habere dubium, quin communitas domus
                     magis sit naturalis homini, quam vici, ciuitatis, et regni. Ordinatur enim domus ad nutritionem, quae maxime
                     est necessaria indiuiduo, et quae maxime expedit bono proprio: ordinatur etiam ad generationem, quae maxime
                     expedit conseruationi speciei, et bono communi. Vicus autem, ciuitas, et regnum non sic <pb n="239"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/239.pdf"
                     /> immediate ordinantur ad nutritionem propter bonum personae propriae, et ad generationem propter
                     conseruationem speciei, sicut communitas domus: nam si praedictae communitates ordinantur ad nutritionem, et
                     ad generationem; hoc est, prout ex bonitate earum consurgit bonitas ipsius domus: ipsa enim domus est inde
                     melior, sic est in bono vico, vel in bona ciuitate, aut in bono regno. Si ergo homo magis est naturaliter
                     animal domesticum, quam politicum: cum prima communitas ipsius domus sit coniunctio viri et uxoris, sequitur
                     ex parte ipsius communitatis humanae, quod homo magis sit animal coniugale quod politicum; et quod magis sit
                     communicatiuum communitate coniugali, quam communitate vici ciuitatis, et regni: quia domus, cuius regimen
                     primum est coniugale, est prior vico, regno, et ciuitate. Hanc autem rationem tangit Philosophus 8 Ethic’
                     dicens: Homo enim natura magis est coniugale animal quam politicum, quanto domus est prior et magis
                     necessaria ciuitate. Secundo homo est naturaliter animal coniugale ex parte procreationis prolis. Nam illud
                     maxime videtur naturale, ad quod homo habet naturalem impetum: quare cum homo et omnia animalia naturaliter
                     inclinentur, ut velint producere sibi simile, quia in hominibus hoc debite sit per coniugium, homo
                     naturaliter est animal coniugale. Hanc autem rationem tangit Philosophus 1 Politicorum, et 8 Ethicorum, ubi
                     probat coniugium competere homini secundum naturam, quia naturale est homini, et omnibus animalibus, habere
                     naturalem impetum ad producendum sibi simile. Tertia ratio sumitur ex parte operum: quia (ut dicitur 8
                     Ethicorum) confestim enim diuisa sunt opera viri, et uxoris. Opera enim uiri uidentur esse in agendo, quae
                     sunt fienda extra domum: opera uero uxoris in conseruando suppellectilia, uel in operando aliqua intra domum.
                     Ponentes ergo propria ad commune, ut cum uxor propria sua ordinat in bonum uiri uel <pb n="240"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/240.pdf"
                     /> in bonum totius domus: et vir propria sua ordinat in bonum domus, et in bonum uxoris: sufficiunt sibi in
                     vita, ut dicitur 8 Ethic’. Nam sic propria ordinare ad bonum commune, facit ad quandam sufficientiam vitae.
                     Quare si naturale est homini, habere impetum ad sufficientiam vitae: naturale est ei, quod velit esse animal
                     coniugale. Sed si coniugium est quid naturale, sequitur quod fornicatio, quae contrariatur coniugio, sit
                     uniuersaliter a ciuibus vitanda, tanquam aliquid contrarium rei naturali: quam videlicet fornicationem, et
                     uniuersaliter omnem venereorum usum illicitum, tanto magis decet fugere Reges et Principes, quanto decet eos
                     meliores et virtuosiores esse. His visis, quaedam dubitatio videtur ex dictis oriri. Nam si coniugium est
                     homini naturale, reprehensibilis est igitur quicunque non dat operam, ut coniugio copuletur. Sed haec
                     dubitatio, si considerentur iam dicta, de leui refellitur. Nam si naturale est homini esse animal coniugale,
                     quicunque renuit coniugem ducere, non viuit ut homo. Sed non viuere ut homo, potest esse dupliciter. Vel non
                     viuit ut homo, quia eligit vitam supra hominem, et vult continere ut vacet contemplationi veritatis et
                     operibus diuinis. Vel non viuit ut homo, quia eligit vitam infra hominem, et viuit ut bestia. Quare sicut
                     dicebamus de societate politica, videlicet quod eligens solitudinem, et nolens ciuiliter viuere, vel est
                     bestia, uel est deus: sic et de coniugio dicere possumus. Nam nolens coniugaliter uiuere, uel hoc est, quia
                     uult liberius fornicari; quare eligit sibi uitam infra hominem, et est quasi bestia; uel hoc est, quia uult
                     se dare speculationi ueritatis, et diuinis operibus: quare eligit sibi uitam supra hominem, et est quasi
                     Deus. Non nubentes ergo, si dent se potioribus bonis quam sint bona coniugii, licet non uiuant ut homines,
                     non tamen propter hoc male agunt: quia sunt quasi dii, et sunt hominibus meliores. <pb n="241"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/241.pdf"
                     /></p>
               </div>
               <div type="chapitre" n="2.1.8">
                  <head>Quod omnes ciues et maxime Reges, et Principes debent suis coniugibus indiuisibiliter adhaerere.  Cap.
                     VIII</head>
                  <p> Probant autem Philosophi, quod decet coniugia indiuisibilia esse. Ad quod ostendendum adducere possumus duas
                     vias, quas philosophi tetigerunt. Prima via sumitur ex parte fidei, vel ex parte amicitiae naturalis, quae
                     debet esse inter virum et uxorem. Secunda vero ex parte prolis. Prima via sic patet. Nam cum nunquam aliquis
                     fideliter amicetur alicui, si ab amicitia eius discedat: si inter virum et uxorem debitam fidem, vel fidelem
                     amicitiam saluare volumus, ne sit ibi violatio fidei, oportet virum indiuisibiliter suae adhaerere uxori, et
                     econuerso. Cum enim inter virum et uxorem sit amicitia naturalis, ut probatur 8 Ethicorum, cum non fit
                     naturalis amicitia inter aliquos nisi obseruent sibi debitam fidem; ad hoc quod coniugium sit secundum
                     naturam, et ad hoc quod inter uxorem et virum sit amicitia naturalis, oportet quod sibi inuicem seruent
                     fidem, ita quod ab inuicem non discedant. Hanc autem rationem videtur tangere Valerius Maximus in libro de
                     factis memorabilibus, capitulo de institutis antiquis, ubi ait, Repudium inter uxorem et virum, a tempore,
                     quo urbs Romana fuit condita, usque ad vigesimum et quingentesimum annum, nullum intercessit. Primus autem,
                     qui dimisit uxorem sterilitatis causa, fuit Spurius Caruilius, qui quamquam tolerabili ratione motus
                     videretur, reprehensione tamen non caruit: quia cuncti arbitrabantur cupiditatem liberorum coniugali fidei
                     non debere praeponi. Fides ergo, secundum Valerium Maximum, quam obseruari debet vir uxori, et econuerso,
                     videtur esse una causa, propter quam <pb n="242"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/242.pdf"
                     /> coniugium manere debet indiuisibile, et inrepudiatum. Decet ergo omnes ciues coniungi suis uxoribus
                     indiuisibiliter absque repudiatione, tanto magis hoc decet reges et principes, quanto magis in eis relucere
                     debet fidelitas, et ceterae bonitates. Secunda via ad inuestigandum hoc idem sumitur ex parte prolis. Nam
                     licet coniugium, etiam si sit sterile, indissolubile manere debeat, quia cupiditas filiorum praeponi non
                     debet fidei coniugali: attamen si adsit ibi bonum prolis, quia proles est quoddam commune bonum in quo
                     coniungitur vir et uxor, ratione ipsius prolis decet uxorem viro, et econuerso, indiuisibiliter adhaerere.
                     Videmus enim quod semper commune bonum (eo quod commune est) coniungit participantes bono illo. Sicut ergo
                     ciuitas coniungit et continet ciues ipsos, ne a ciuilitate recedant, eo quod sit quoddam commune bonum
                     ipsorum: sic filii coniungunt et continent ipsos parentes, ne ab inuicem recedant, eo quod sint quoddam
                     commune bonum ipsorum: semper enim de ratione communis, est quod contineat, uniat, et coniungat, sicut de
                     ratione proprii, est quod diuidat et distinguat. Hanc autem rationem tangit Philosophus 8 Ethic’ dicens, quod
                     quia commune continet et coniungit, filii eo quod sint commune bonum utrorumque, coniugium videtur esse
                     causa, quare sit ipsorum coniunctio. Unde subdit, quod steriles cuius dissoluuntur. Dicit autem steriles
                     citius dissolui, non quia licita sit dissolutio coniugii, etiam si non adsit ibi fecunditas filiorum, ut
                     superior ratio plenius ostendebat: attamen si in coniugio adsit ibi bonum prolis; non solum ex fide, quae in
                     coniugio est seruanda, inclinantur coniuges, ut sibi inuicem inseparabiliter adhaereant: sed etiam ut sic
                     indiuisibiliter in amicitia permaneant, inclinantur ex ipsa prole, quae est ipsorum commune bonum immo eo
                     ipso quod aliqui sunt amici unius, habent quandam inclinationem ut sint amici inter se parentes, qui
                     naturaliter diligunt suam prolem, ex dilectione <pb n="243"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/243.pdf"
                     /> naturali quam habent ad ipsam, augmentatur eorum amicitia naturalis. Sed cum omnis amor vim quandam
                     unitiuam dicat, augmentato amore propter prolem genitam, augumentatur quoque eorum propositum, ut velint
                     inseparabiliter permanere. Patet ergo, quod decet omnes ciues, non solum propter bonum fidei coniugalis, sed
                     etiam propter ipsam prolem, ad quam ordinatur coniugium, inseparabiliter conuiuere suis uxoribus. Tanto tamen
                     hoc magis decet Reges et Principes, quanto de prole suscepta prae omnibus aliis debent diligentiorem habere
                     curam. Incuria enim regiae prolis plus potest inferre nocumenti ipsi regno, quam incuria cuiuscunque
                     alterius. Quare si amor et diligentia circa prolem facit maiorem unionem coniugum: quanto maior cura et
                     diligentia adhibenda est circa prolem regiam quam circa alias, tanto magis decet Reges, et Principes, quam
                     diu suae uxores vixerint, eis inseparabiliter adhaerere. </p>
               </div>
               <div type="chapitre" n="2.1.9">
                  <head>Quod omnes ciues, et maxime Reges et Principes, una sola uxore debent esse contenti.  Cap. IX</head>
                  <p> Apud aliquas sectas non reputatur contra dictamen rationis, quod unius et eiusdem viri simul plures existant
                     uxores. Sed quod recta ratio dictat quoslibet ciues, et maxime Reges et Principes unica coniuge debere esse
                     contentos, triplici via venari possumus. Prima sumitur ex parte ipsius viri. Secunda ex parte ipsius uxoris.
                     Tertia est ex parte prolis. Prima via sic patet. Nam sicut pluralitas ciborum prouocat ad nimiam repletionem,
                     sic pluralitas mulierum prouocat ad nimiam concupiscentiam venereorum: Quare cum huiusmodi concupiscentiae
                     (si fortes sint) obnubilent mentem, et rationem percutiant; si indecens est omnibus ciuibus nimis vacare
                     venereis, <pb n="244"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/244.pdf"
                     /> et retrahere se ab actibus prudentiae, et ab operibus ciuilibus, indecens est eos plures habere coniuges.
                     Tamen tanto hoc indecens est magis Regibus, et Principibus, quanto plus in eis vigere debet prudentia et
                     intellectus, et quanto plus vacare debent et magis esse soliciti circa opera ciuilia, et circa salutem regni,
                     quam aliqui aliorum. Ne ergo per nimiam operam venereorum nimis retrahantur ab huiusmodi cura, indecens est
                     eos plures habere uxores. Secunda via sumitur ex parte ipsius uxoris. Nam sicut ex parte viri indecens est
                     uxorum pluralitas, ne propter nimiam operam venereorum vir a cura debita retrahatur: si hoc indecens est
                     parte uxoris, ne uxor a suo coniuge non debite diligatur. Nam inter uxorem et virum debet esse amor magnus,
                     quia inter eos (ut probatur 8 Ethicorum) est amicitia excellens et naturalis. Sed cum excellens amor non
                     possit esse ad plures, ut vult Philosophus 9 Ethicor’, indecens est quoscunque ciues plures habere uxores:
                     quia eas non tanta amicitia diligerent, quanta inter coniuges esse debet. Maxime tamen hoc indecens est
                     Regibus, et Principibus: quia, ne indebite utantur venereis, inter eos et suas coniuges maxime reseruari
                     debet amor debitus coniugalis. Tertia via ad inuestigandum hoc idem, sumitur ex nutritione filiorum. Nam cum
                     coniugium sit quid naturale: quomodo debito modo fieri debeat maxime inuestigari potest per ea quae in aliis
                     animalibus conspicimus. Videmus autem (ut communiter alii doctores tradunt) quod in aliquibus animalibus sola
                     foemella sufficit ad nutritionem filiorum, ut patet in canibus, in gallinis, et in pluribus aliis animalibus.
                     Quare cum coniunctio maris, et foeminae in omnibus animalibus ordinetur ad bonum prolis, in illis animalibus,
                     in quibus sola foemina sufficit ad nutritionem filiorum, non refert utrum unus masculus pluribus coniungatur
                     foemellis; nec etiam refert, utrum durante partu masculus conuiuat foeminae. Sed in illis, <pb n="245"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/245.pdf"
                     /> in quibus sola foemina non sufficit ad praestandum filiis debitum nutrimentum, unus masculus non adhaeret
                     nisi uni foeminae: et quam diu durat tempus partus, propter nutritionem filiorum (ut patet in columbis et in
                     aliis pluribus generibus auium, quae alternatim oua fouent) et onerum filiorum partem portat foemella, et
                     partem masculus. Cum igitur ad supportandum onera coniugii in hominibus non sufficiat sola foemina, naturale
                     est hominibus ut unus vir uni mulieri nubat. Ea enim naturalia iudicare debemus quae sunt ut in pluribus, ut
                     naturale est homini quod sit dexter, licet contingat aliquos esse sinistros. Sic quia ut in pluribus sola
                     foemina non potest portare onera matrimonii, nec sufficit ad praestandum filiis omnia necessaria et debitum
                     nutrimentum: licet ergo forte aliquae mulieres, quia facultatibus abundant sufficerent ad praestandum filiis
                     debitum nutrimentum, quia tamen naturale non est iudicandum illud quod est in paucioribus, sed quod est ut in
                     pluribus: reliquum est ut in hominibus iudicetur quid naturale, ut tam mas quam foemina supportent onera
                     filiorum. Sed cum in aliis animalibus, in quibus tam mas quam foemina supportant onera filiorum, quam diu
                     filii indigent parentibus, naturale sit ut unus masculus uni adhaereat foeminae, sequitur in hominibus esse
                     quid naturale, ut quam diu filii indigent parentibus, tam diu unus masculus uni foeminae per coniugium
                     copuletur. Sed filii quam diu viuunt indigent ope parentum, decens est ut semper per coniugium humanum unus
                     masculus uni soli foeminae copuletur. Non enim sic est de hominibus sicut de animalibus aliis, quia eis
                     natura sufficienter parat victum, ut supra in 1 capit’ huius secundi libri plenius dicebatur. Postquam ergo
                     pulli auium apposuerunt debitas pennas, et peruenerunt ad debitum incrementum: per seipsos possunt sibi
                     debitum cibum quaerere, et non ulterius egent ope parentum; quia in talibus sufficit, quod durante tempore
                     partus masculus conuiuat foeminae, et unus uni adhaereat. <pb n="246"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/246.pdf"
                     /> Sed cum homines toto tempore vitae suae egeant opibus et facultatibus parentum, quia eis cibus congruus
                     non sufficienter a natura paratur, sic se debent habere mas et foemina per coniugium in hominibus, sicut in
                     auibus alternatim supportantibus onera filiorum se habent masculus et foemina tempore partus. Sed cum dictum
                     sit, quod toto tempore partus in huiusmodi auibus masculus simul conuiuat foeminae, et unus uni adhaeret;
                     sequitur quod in hominibus per totam vitam coniuges simul conuiuant, et unus uni adhaereat. Quare si nolentes
                     adhaerere coniugio, decens est eos adhaerere secundum modum, et ordinem naturalem, decet omnes ciues una sola
                     uxore esse contentos. Et tanto magis hoc decet Reges et Principes, quanto decet eos meliores esse aliis, et
                     magis sequi ordinem naturalem. Patet ergo quod non solum ex parte viri et uxoris, sed etiam ex parte prolis,
                     vir non nisi uni foeminae debet per coniugium copulari. </p>
               </div>
               <div type="chapitre" n="2.1.10">
                  <head>Quod coniuges omnium ciuium, et maxime Regum, et Principum uno viro debent esse contentae.  Cap. X</head>
                  <p> Quamuis apud aliquas sectas, ut apud Sarracenos, et apud forte aliquas alias barbaras nationes non reputetur
                     in congruum unum virum etiam simul habere plures uxores; apud nullas tamen gentes secundum quascunque leges
                     viuentes nunquam hoc fuisse indultum, ut simul una mulier pluribus viris per coniugium copuletur; magis enim
                     repugnat apparentibus, et iis ad quae coniugium ordinatur, unam foeminam simul pluribus nubere viris, quam
                     unum virum pluribus foeminis. Immo, et in lege diuina, ut in veteri Testamento, ex aliqua diuina
                     dispensatione, vel propter aliquam figuram et signationem legimus, unius viri plures fuisse uxores: tamen
                     quod <pb n="247"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/247.pdf"
                     /> reperitur in paucis, vel quod reperitur in aliquo casu, vel ex aliqua rationabili causa permissum,
                     communem legem turbare non debet. Secundum enim commune dictamen rationis detestabile est unum virum simul
                     plures habere uxores: detestabilius tamen esset, si una foemina per coniugium simul pluribus copularetur
                     viris. Coniugium enim ad quatuor comparari potest, ex quibus sumi possunt quatuor rationes, per quas
                     inuestigare possumus, omnino detestabile esse unam foeminam nuptam esse pluribus viris. In coniugio enim
                     primo reseruatur ordo naturalis: nam naturale est foeminam esse subiectam viro, eo quod vir prudentia et
                     intellectu sit praestantior ipsa. Secundo, ex coniugio consurgit pax et amicitia: multas enim guerras, et
                     multas discordias sedari videmus eo quod inter partes contrahuntur coniugia. Tertio, ex coniugio oritur ipsa
                     proles: ordinatur enim coniugium non solum ad conseruationem ordinis naturalis, et ad debitam pacem, sed
                     etiam ordinatur ad procreationem filiorum. Quarto, sicut ordinatur coniugium ad filiorum procreationem: sic
                     ordinatur ad eorum debitam nutritionem. Inconueniens est ergo unam foeminam, coniugem esse plurium virorum,
                     quia per hoc omnia praedicta quatuor impediuntur. Tolletur enim ex hoc naturalis ordo; non resultabit inde
                     pax et concordia, sed magis dissensio et inimicitia; non erit debita ibi procreatio filiorum, non tribuetur
                     filiis debitum nutrimentum. Quod autem ex hoc tollatur naturalis ordo, videre non est difficile. Nam secundum
                     ordinem naturalem (ut patet per Philosophum in Polit’) semper vir debet esse praeeminens, mulier vero debet
                     esse subiecta. Rursus secundum ordinem naturalem in eisdem operibus nullus aeque per se duobus vel pluribus
                     potest esse subiectus: si enim aliqua persona duobus subiicitur, hoc non est aeque per se, sed hoc est, quia
                     unus ad alium ordinatur: ut si quis subiicitur Proposito et Regi, oportet Propositum illum ad Regem ordinari,
                     et esse <pb n="248"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/248.pdf"
                     /> sub ipso repugnat ergo ordini naturali eundem duobus esse subiectum. Quare si mulier debet esse subiecta
                     viro; ex quo totam sui corporis potestatem uni viro tribuit, contra ordinem naturalem est, ut viro alteri sit
                     subiecta. Nam etsi idem potest dominari pluribus ut plures sunt, eundem tamen obedire pluribus principantibus
                     ut plures sunt, secundum naturalem ordinem esse non potest. Quare et si detestabile est plures foeminas
                     coniuges esse unius viri, unam tamen nubere simul viris pluribus detestabilius esse debet. Decet ergo
                     coniuges omnium ciuium uno viro esse contentas: multo magis tamen hoc decet coniuges Regum et Principum, quia
                     in eorum coniugio magis quam in alio decet naturalem ordinem conseruare. Secundo hoc idem inuestigari potest
                     ex ipsa pace et concordia, ad quam coniugium ordinatur. Nam cum quilibet moleste ferat, si in usu suae rei
                     delectabilis impeditur; absque dissensione et discordia esse non posset, si una foemina per coniugium
                     pluribus copularetur viris. Dum enim unus illorum in usu rei delectabilis alterum impediret, inter eos guerra
                     et inimicitia oriretur. Immo quilibet illorum uirorum contra parentes et consanguineos uxoris ad inimicitiam
                     moueretur, eo quod suam coniugem alteri uiro per coniugium subiecerunt. Ex coniugio igitur, quod ordinatur ad
                     pacem et ad amicitiam, lis et discordia oriretur. Quare decet coniuges omnium ciuium uno uiro esse contentas:
                     tanto tamen hoc magis decet coniuges Regum et Principum, quanto lis et discordia principantium est
                     periculosior, et magis cauenda quam omnium aliorum. Tertio hoc idem patet ex generatione prolis, ad quam
                     coniugium ordinatur. Impeditur enim ipsa foecunditas filiorum, si una foemina pluribus coniungatur uiris;
                     unde et meretrices conspicimus esse magis steriles, quam alias mulieres. Igitur ex parte procreationis
                     filiorum omnino indecens est unam foeminam plures habere uiros. Nam etsi unus masculus potest plures
                     foecundare foeminas: una tamen foemina non sic foecundari potest a pluribus <pb n="249"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/249.pdf"
                     /> viris, immo impeditur foecunditas eius ex pluralitate virorum. Quare si coniugium principaliter ordinatur
                     ad bonum prolis, decet coniuges omnium ciuium, ne impediatur earum foecunditas, uno viro esse contentas.
                     Tanto tamen hoc magis decet Regum, et Principum coniuges, quanto in tali coniugio periculosior est sterilitas
                     filiorum. Diligenter ergo aduertere debent singulae mulieres, quae suis viris per coniugium copulantur,
                     quanta diligentia debeant ad suam pudicitiam obseruare, et quanto conatu fidem suis viris obseruent: quia si
                     esse non potest, et detestabile est etiam per coniugium foemina (viuente viro suo) viro alio copulari, magis
                     detestabile est alicui viro fornicarie commiscere. Quarto hoc inuestigare possumus ex filiorum debito
                     nutrimento. Nam ex hoc parentes solicitantur circa pueros, quia firmiter credunt eos esse eorum filios:
                     quicquid ergo impedit certitudinem filiorum, impedit ne patres diligenter eis prouideant in haereditate et in
                     debito nutrimento. Sed si una foemina pluribus nubat viris, patres de suis filiis certi esse non poterunt,
                     quare non adhibebunt illam diligentiam quam debent ut suis filiis debite in nutrimento et in haereditate
                     prouideant. Detestabile est ergo unum virum plures habere uxores: sed detestabilius est unam uxorem plures
                     habere viros, quia per hoc magis impeditur certitudo filiorum. Quare si decet omnes ciues certos esse de suis
                     filiis, ut eis diligenter prouideant in haereditate et in nutrimento: decet coniuges omnium ciuium uno viro
                     esse contentas; tanto tamen hoc magis decet coniuges Regum, et Principum, in quantum incuria circa eorum
                     filios periculosior est, quam incuria aliorum. <pb n="250"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/250.pdf"
                     /></p>
               </div>
               <div type="chapitre" n="2.1.11">
                  <head>Quod decet omnes ciues, et maxime omnes Reges et Principes non ducere coniuges sibi nimia consanguineitate
                     coniunctas.  Cap. XI</head>
                  <p> Crederet forte aliquis (dum tamen una foemina per coniugium uni copuletur viro) licitum esse illud
                     coniugium, cuiuscunque generis, vel cuiuscunque consanguinitatis esse habeant vir et uxor. Sed quod hoc sit
                     contra rationis dictamen: et quod cum parentibus et consanguineis nimia consanguineitate coniunctis non sit
                     ineundum coniugium, triplici via venari possumus. Prima sumitur ex debita reuerentia, quae est parentibus et
                     consanguineis exhibenda. Secunda, ex bono quod ex coniugio consurgit. Tertia, ex malo quod inde vitatur.
                     Prima via sic patet. Nam cum ex naturali ordine debeamus parentibus debitam subiectionem, et consanguineis
                     debitam reuerentiam, cum huiusmodi reuerentia debita non reseruetur inter virum et uxorem propter ea quae
                     inter eos mutuo sunt agenda, dicta naturalis ratio, quod nimis propinqua ex suo genere non est per coniugium
                     socianda, immo adeo videtur hoc naturali rationi consentaneum, quod vix sint aliquae gentes non exceptuantes
                     personas aliquas a coniugio contrahendo. Unde et Philosophus 2 Polit’ sola ratione naturali ductus exceptuat
                     personas aliquas a contractione connubii: nunquam enim fuit licitum alicui, et apud nullas gentes permissum
                     inuenimus, ut quis cum matre contraheret. Nam cum uxor debeat esse subiecta viro, inconueniens esset sic
                     matrem filio esse subiectam. Non licet ergo filiis contrahere cum parentibus propter mutuam reuerentiam, quam
                     sibi inuicem debent. Sic etiam non licet eis contrahere cum consanguineis aliis, si sint eis nimia
                     consanguineitate coniuncti, nisi in dispensatione <pb n="251"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/251.pdf"
                     /> et in casu. Nam propter aliquod magnum bonum, quod inde posset consurgere, conceditur aliquando alicui in
                     aliquo casur, quod communiter aliis denegatur. Ratione ergo reuerentiae debitae consanguineis, quae in
                     agendis inter coniuges congrue reseruari non possunt (nisi ex dispensatione et in casu) inter personas nimia
                     consanguineitate coniunctas non sunt connubia contrahenda. Decet ergo omnes ciues non contrahere coniugia cum
                     quibuscunque personis; tanto tamen hoc magis decet Reges, et Principes, quanto magis eos obseruare decet
                     ordinem naturalem. Secunda via ad inuestigandum hoc idem, sumitur ex quodam bono quod in matrimonio
                     consurgit. Dicebatur enim in praecedenti capitulo, quod ex contractione coniugii inter ipsos contrahentes
                     oritur pax, et concordia. Sed cum inter consanguineos ex ipsa proximitate carnis sufficiens amicitia esse
                     videatur, dictat naturalis ratio coniugia contrahenda esse inter illos qui non sunt nimia consanguineitate
                     coniuncti: ut quos carnis coniunctio per dilectionem et amicitiam non coniungit, coniungat contractio copulae
                     coniugalis. Decet ergo omnes ciues non contrahere cum personis nimia consanguineitate coniunctis: magis tamen
                     hoc decet Reges, et Principes, quia quanto sunt in maiori statu et in altiori gradu, tanto magis egent
                     affinitate et amicitia aliorum. Nam secundum Philosophum in Ethicis, quanto arbor est altior, tanto magis
                     indiget sustentamentis, ne quatiatur a vento. Reges ergo et Principes quanto in altiori gradu existunt, tanto
                     indigent habere maiores, et plures tam affines quam consanguineos et amicos. Tertia via ad inuestigandum hoc
                     idem, sumitur ex malo quod per coniugium vitatur. Per coniugium enim non solum producitur bonum prolis, sed
                     etiam vitatur intemperantiae malum: qui enim castitatem seruare non possunt, ne sint nimis intemperati,
                     quibuslibet foeminis se miscendo; expedit eis inire connubia, ut una uxore contenti ab intemperantia
                     retrahantur. <pb n="252"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/252.pdf"
                     /> Cum enim concupiscentiae carnis, si nimiae sint, rationem percutiant, ut supra pluries diximus; expedit
                     quibuslibet volentibus vigere ratione et intellectu, non nimiam operam dare venereis. Cum ergo ad personas
                     nimia affinitate coniunctas habeatur naturalis amor, si supra amorem illum superaddatur amicitia coniugalis,
                     inter coniuges sic se habentes tanta multiplicaretur dilectio, quod oporteret eos nimium vacare venereis.
                     Decet ergo omnes ciues non inire connubia cum personis nimia consanguinitate coniunctis; ne dando nimis
                     operam venereis, percutiatur eorum ratio, et retrahantur a curis debitis et a ciuilibus operibus. Tanto hoc
                     ergo magis decet Reges, et Principes, quanto ipsi plus vigere debent prudentia et intellectu: et quanto maius
                     periculum potest regno consurgere, si Reges, et Principes circa salutem regni et circa ciuilia opera non
                     diligenter intendant. In nimis ergo propinquo gradu consanguineitatis non est matrimonium contrahendum.
                     Tertius tamen et quartus gradus, qui a propinquitate deuiare incipiunt, si dispensatio adsit, propter bonum
                     aliquod prosequendum, vel magnum malum vitandum, contrahi poterit copula coniugalis. <pb n="253"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/253.pdf"
                     /></p>
               </div>
               <div type="chapitre" n="2.1.12">
                  <head>Quomodo Reges et Principes, et uniuersaliter omnes ciues decet uxores accipere ornatas exterioribus
                     bonis. Cap. XII</head>
                  <p> Bonorum autem quaedam sunt bona animae, ut virtututes, et boni mores: quaedam vero sunt bona corporis, ut
                     pulchritudo, mansuetudo, et agilitas, et cetera talia: quaedam autem dicuntur exteriora bona: quae (quantum
                     ad praesens spectat) in triplici genere habent esse. Nam honorabilitas generis, pluralitas amicorum,
                     multitudo diuitiarum inter bona exteriora computantur, ut patet per Philosophum primo Rhetoricorum. Cum ergo
                     Reges, et Principes volunt alicui per coniugium copulari, attendere debent ut persona illa, quam sibi in
                     coniugem optant, sit omnibus his bonis ornata. Non tamen aeque principaliter intendere debent ad tria
                     praedicta bona. Sed ad nobilitatem generis, et ad multitudinem amicorum inter exteriora bona debent intendere
                     quasi primo et per se: sed pluralitas diuitiarum est intendenda quasi ex consequenti. Decet enim eos talem
                     uxorem acceptare, quae sit nobilis genere, et per quam acquirant multos amicos nobiles et potentes: sed quod
                     per uxorem illam acquiratur diuitiarum copia, intendendum est quasi ex consequenti. Magis autem attendendum
                     est in coniuge (ut in prosequendo patebit) honorabilitas generis, et pluralitas amicorum, quam multitudo
                     diuitiarum. Omnia tamen haec tria aliquo modo sunt attendenda. Ordinantur enim coniugium (ut patet ex dictis)
                     ad debitam societatem, ad pacificum esse, et <pb n="254"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/254.pdf"
                     /> ad sufficientiam vitae. Prout ergo coniugium ordinatur ad debitam societatem, apud Reges, et Principes in
                     sui, coniugibus quaerenda est nobilitas generis: sed prout ordinatur ad esse pacificum, quaerenda est
                     multitudo amicorum: prout vero ordinatur ad sufficientiam vitae, quaerenda est pluralitas diuitiarum.
                     Probabatur enim supra, coniugium esse secundum naturam, eo quod homo naturaliter esse animal sociale: prima
                     autem naturalis societas (ut patet per Philosophum in Polit’) est maris et foeminae, viri, et uxoris. Hoc
                     autem non esset, nisi coniugium ordinaretur in quandam societatem debitam et naturalem. Cum ergo debite et
                     congrue nobili societur: Reges et Principes, quos constat esse nobiles genere, prout coniugium ordinatur in
                     societatem dignam et congruam, debent sibi uxores quaerere quae sint ex nobili genere. Secundo propter esse
                     pacificum quaerenda est amicorum multitudo. Nam pax inter homines se habet quasi sanitas respectu humorum.
                     Sicut enim videmus in uno et eodem corpore, quod propter inaequalitatem humorum consurgit infirmitas et
                     pugna: sic et inter homines propter iniurias, et inaequalitates quas inter se exercent, consurgunt
                     dissensiones et bella: quare sicut ad esse sanum requiritur, quod quis habeat naturam fortem, ut possit
                     nociua expellere, sic ad esse pacificum requiritur abundantia ciuilis potentiae et pluralitas amicorum. Nam
                     secundum Philosophum in Rhetoricis, homines libenter iniustificant, cum possunt. Qui ergo caret ciuili
                     potentia et non est munitus amicis, de leui iniuriam patitur, et non sinitur viuere in esse pacifico.
                     Coniugium igitur prout ordinatur ad esse pacificum, quaerenda est ex eo amicorum pluralitas. Hoc autem (ut
                     patet ex habitis) tanto magis egent Reges, et Principes, quanto eorum status, quia altior magis indiget
                     sustentamentis, et pluribus potest concuti infortuniis. Patet ergo quomodo in coniuge regum, et nobilium
                     quaerenda est nobilitas generis, et quomodo ex tali coniugio quaerenda <pb n="255"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/255.pdf"
                     /> est pluralitas amicorum. Restat ostendere quomodo ex eo quaeri debeat diuitiarum multitudo. Quaeruntur
                     enim ex coniuge dotes et diuitiae ad supportandum onera matrimonii siue coniugii, et propter sufficientiam
                     vitae. Verum quia Reges, et Principes semper intendunt diuitiis et possessionibus abundare, quae deseruiunt
                     ad sufficientiam vitae: decet eos in suis coniugibus principalius quaerere, quod sint nobiles genere, et quod
                     per eas abundent in ciuili potentia, et quod acquirant multitudinem amicorum, quam ex tali coniugio
                     acquiratur multitudo numismatis. Viso quomodo Reges, et Principes in suis coniugibus debent quaerere
                     exteriora bona: de leui patet quales coniuges singuli ciues accipere debeant. Nam si Reges, et Principes
                     decet accipere nobiles coniuges, ut inter eos sit pax et digna societas; in omni coniugio nimia imparitas
                     videtur esse vitanda. Nam imparitas in excessu, siue sit secundum nobilitatem, siue secundum aetatem, ut
                     plurimum est causa litigii, vel est causa ut sibi coniuges fidem non seruent. Ut si nobilis nubat ignobili,
                     non erit inter eos digna societas, sed unus alteri, ultra quam leges coniugii requirant, dominari conabitur.
                     Sic etiam si nimis senes iuuenculae nubat, quia iuuenes societate senum non gaudent, tanta imparitas aetatis
                     erit quoddam incitamentum, ut sibi coniuges fidem non seruent. Quaerenda sunt ergo in coniuge tria praedicta
                     bona exteriora: videlicet, honorabilitas generis, multitudo amicorum, et pluralitas diuitiarum. Sed hoc
                     secundum modum et proportionalitatem nubentis, ita quod inter coniuges aliqua proportio reseruetur tam animae
                     quam corporis. <pb n="256"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/256.pdf"
                     /></p>
               </div>
               <div type="chapitre" n="2.1.13">
                  <head>Quod decet omnes Ciues, et maxime Reges, et Principes quaerere in suis coniugibus non solum quod sint
                     ornatae exterioribus bonis, sed etiam interioribus. Cap. XIII</head>
                  <p> Ostendebatur supra, quale debet esse coniugium, quia est quid naturale, et est quid indiuisibile, et est
                     unius ad unam. Ostendimus etiam inter quas personas debet esse coniugium, quia non inter nimia propinquitate
                     coniunctos. Ulterius autem declarauimus, qualia bona exteriora sunt quaerenda in coniuge. Reliquum est ut
                     dicamus, quomodo coniuges ipsorum virorum bonis tam corporis quam animae debent esse ornatae. Sciendum igitur
                     quod Philosophus 1 Rhetoricorum enumerando bona foeminarum, ait, quod bona corporis foeminarum sunt
                     pulchritudo, et magnitudo: bona vero animae, temperantia, et amor operositatis siue seruilitatis. Quantum
                     ergo ad bona corporis, quaerenda est in uxore pulchritudo, et magnitudo: sed quantum ad bona animae, maxime
                     videtur esse quaerendum in foemina quod sit temperata, et quod non amet esse ociosa, sed diligat facere opera
                     non seruilia. Quae autem sunt opera non seruilia quae quaerenda sunt in coniugibus, multa in prosequendo
                     patebit. Quod autem haec bona corporis, magnitudo videlicet, et pulchritudo quaerenda sint in uxore, sic
                     potest ostendi. Nam licet coniugium, ut in praecedenti capitulo dicebatur, ordinetur ad societatem debitam,
                     et ad esse pacificum, et ad sufficientiam vitae: ordinatur etiam nihilominus ad debitam prolis productionem,
                     et ad fornicationem vitandam. Immo principalius videtur ordinari coniugium ad haec duo bona, quam ad tria
                     praedicta. Nam bonum fidei (ut quod coniuges sibi fidem seruent, quam seruando fornicationem <pb n="257"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/257.pdf"
                     /> vitant) et bonum prolis magis directe pertinere videntur ad coniugium, quam ea quae in praecedenti
                     capitulo diximus. omnia ergo illa, quae videntur facere ad fornicationem vitandam, ad fidem coniugum
                     conseruandam, et ad prolem debite producendam, in coniuge quaeri debent. Videmus autem quod magnitudo
                     corporis facit ad bonum prolis. Nam filii in quantitate corporis ut plurimum matrizant, quia totam
                     corpulentam substantiam quodammodo habent a matre. Sicut ergo in aliis animalibus, ut plurimum ex magno
                     genere magna procedunt: sic et in hominibus, si parentes magni existant, filii utplurimum magni nascuntur.
                     Decet omnes ciues propter bonum prolis, ut filii polleant magnitudine corporali, quaerere in suis uxoribus
                     magnitudinem corporis: tanto tamen magis hoc decet Reges et Principes, quanto ipsi circa proprios filios, eo
                     quod ex eis dependeat bonum commune et salus regni, plus solicitari debent, quam alii. Secundo inter bona
                     corporis quaerenda est in uxore formositas et pulchritudo: nam et hoc facit ad bonum prolis. Nam sicut ut
                     plurimum ex magnis nascuntur magni: sic et ex pulchris nascuntur pulchri. Quare si decet omnes ciues, et
                     maxime Reges et Principes solicitari, ut polleant filiis pulchris et magnis; decet eos in suis uxoribus
                     quaerere magnitudinem, et pulchritudinem corporalem: videtur enim pulchritudo coniugis non solum facere ad
                     bonitatem prolis, sed etiam ad fornicationem vitandam, ad quam vitandam est ipsum coniugium ordinatum. Viso,
                     quomodo quantum ad bona corporis quaerenda sit in coniuge magnitudo, et pulchritudo. Restat videre quomodo
                     quantum ad bona animae quaerenda sunt in ea temperantia, et amor operositatis. Illud enim bonum maxime
                     videtur esse quaerendum in foemina, ad cuius oppositum maxime incitatur. Dicebatur autem supra, quod agere
                     secundum rationem, et insequi passiones, modo opposito se habent, ita quod quanto magis <pb n="258"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/258.pdf"
                     /> insequitur passiones, minus agit secundum rationem, et econuerso. Illi ergo in quibus minus viget ratio
                     (secundum quod huiusmodi sunt) magis inclinantur, ut sint passionum insecutores: pueri et mulieres (quantum
                     est de se) magis videntur esse insecutores passionum, quam viri, quia vir est praestantior ratione: sed cum
                     temperantia (ut supra in primo libro diffusius diximus) ipsas passiones moderet, ad quas mulieres maxime
                     incitantur; licet singulis virtutibus secundum modum eis congruum foeminas pollere deceat, tamen cum tradenda
                     est aliqua nuptui, potissime inquirendum est, utrum polleat temperantia, eo quod ad intemperantiam foeminae
                     maxime incitentur. Decet ergo omnes ciues hoc in suis coniugibus quaerere: tanto tamen hoc decet Reges et
                     Principes, quanto intemperantia coniugum ipsorum plus nocumenti inferre potest, quam intemperantia coniugum
                     aliorum. Decet ergo coniuges temperatas esse. Decet eas etiam amare operositatem: quia cum aliqua persona
                     ociosa existat, leuius inclinatur ad ea quae ratio vetat. Nam mens humana (ut innuit Philosophus 7
                     Politicorum) nescit ociosa esse; statim ergo cum aliquis non dat se bonis et licitis exercitiis, eius mens
                     vagatur circa alia et occupatur cogitationibus turpibus. Patet ergo ex iam dictis, quale debet esse
                     coniugium, et qualiter omnes ciues, et maxime Reges et Principes se habere debent in ducendis uxoribus. Nam
                     priusquam eas ducant, diligenter debent primo inquirere, qualiter sint ornatae exterioribus bonis: ut quomodo
                     sint nobiles genere, et quomodo per tale coniugium consequi possint ciuilem potentiam, et multitudinem
                     amicorum. Secundo inuestigare debent, quomodo polleant corporalibus bonis: ut quod sint magnae statura, et
                     quod habeant formositatem et pulchritudinem corporalem. Tertia, quia non sufficit affluere bonis
                     exterioribus, et pollere corporalibus bonis, nisi adsint ibi bona mentis et animae, <pb n="259"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/259.pdf"
                     /> debent inquirere, quomodo uxores ducendae sint temperatae, et quomodo sint operosae circa exercitia licita
                     et honesta. </p>
               </div>
               <div type="chapitre" n="2.1.14">
                  <head>Quod omnes ciues, et maxime Reges et Principes non decet suas uxores regere eodem regimine, quo regendi
                     sunt filii. Cap. XIIII</head>
                  <p>Quia non sufficit scire quale coniugium, et qualiter quis se habere debeat in uxore ducenda, nisi circa eam
                     iam ductam sciat debite se habere. Ideo praemissis capitulis rationabiliter hoc annectitur, ut sciamus
                     quomodo regimen nuptiale, quo regendae sunt coniuges, ab aliis regiminibus est distinctum. Possumus autem
                     duplici via inuestigare, quod alio regimine regendae sunt coniuges, et alio filii. Prima via sumitur ex parte
                     modi regendi. Secunda vero ex parte operum fiendorum. Prima via sic patet. Nam (secundum Philosophos) modus
                     regiminis uniuersi reseruatur in uno homine: unde et ab eis homo appellatur minor mundus. Nam sicut totum
                     uniuersum dirigitur uno Principe, ut uno Deo, qui est intellectus separatus et purus: sic omnia, quae sunt in
                     homine, si debite regi debent, regenda sunt intellectu et ratione. Immo adeo modus uniuersi reseruatur in
                     quolibet homine, quod Plato totum ordinem caelorum saluauit in qualibet anima rationali. Si ergo regimen
                     totius uniuersi assimilatur regimini quod debet esse in uno homine: cum ciuitas sit pars uniuersi, regimen
                     totius ciuitatis multo magis reseruabitur in una domo. Nam si domus est plus quam unus homo singularis, et
                     ciuitas est minus quam uniuersum: si totum uniuersum per quandam similitudinem reseruatur in uno homine,
                     multo magis regimina <pb n="260"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/260.pdf"
                     /> quae sunt in ciuitate per quandam similitudinem reseruantur in domo. Unde et Philosophus primo
                     Politicorum, regimina unius domus assimilat regiminibus ciuitatis. Ciuitas autem (quantum ad praesens
                     spectat) duplici regimine regi potest, politico scilicet et regali. Dicitur autem quis praeesse regali
                     dominio, cum praeest secundum arbitrium et secundum leges, quas ipse instistuit. Sed tunc praeest regimine
                     politico, quando non praeest secundum arbitrium, nec secundum leges quas ipse instituit; sed secundum eas
                     quas ciues instituerunt. Cum enim principans in ciuitate ipse secundum seipsum principatur, et ipse leges
                     instituit: regimen illud ab illo regnante nomen sumit, et dicitur regale. Sed cum leges non instituuntur a
                     principante sed a ciuibus, illud regimen non est denominandum ab ipso regnante et principante, sed magis ab
                     ipsa politia et ab ipsis ciuibus. Dicitur ergo tale regimen politicum vel ciuile. His autem duobus
                     regiminibus in ciuitate secundum Philosophum in Polit’ assimilantur duo regimina domus, paternale, et
                     coniugale. Nam regimen paternale assimilatur regali: coniugale vero, politico. Debet enim vir praeesse uxori
                     regimine politico, quia debet ei praeesse secundum certas leges, et secundum leges matrimonii, et secundum
                     conuentiones et pacta. Sed pater debet praeesse filiis secundum arbitrium, et secundum regimen regale. Inter
                     patrem enim et filium non interueniunt conuentiones et pacta, quomodo eum regere debeat: sed pater secundum
                     suum arbitrium prout melius viderit filio expedire, ipsum gubernat et regit: sicut et Rex gentem sibi
                     subiectam regere debet secundum suum arbitrium, prout melius viderit illi genti expedire. quare tale regimen
                     recte dicitur regale. Sed inter virum et uxorem semper interueniunt quaedam conuentiones et pacta, et
                     sermones quidam, quomodo vir habere se debeat circa ipsam. Dicitur ergo tale regimen politicum: quia
                     assimilatur illi regimini, <pb n="261"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/261.pdf"
                     /> quo ciues vocantes dominum, ostendunt ei pacta et conuentiones quasdam in suo regimine obseruare. Ex ipso
                     ergo modo regendi, quia unum est politicum, aliud regale, differt regimen coniugale a regimine paternali.
                     Videmus enim quod regimen regale est magis totale et naturale: regimen vero politicum est magis paternale et
                     ex electione. Nam praeesse regaliter est praeesse totaliter et secundum arbitrium: praeesse vero politice est
                     praeesse non totaliter nec simpliciter, sed secundum quasdam conuentiones et pacta. Rursus, licet omne
                     regimen (si sit rectum) sit naturale, attamen regimen politicum quantumcunque sit rectum, non est adeo
                     naturale, sicut regale. Immo illud regimen est quodammodo ex electione, cum in tali regimine ciues sibi
                     dominum eligant. Ex hoc autem maxime patet differentia inter regimine nuptiale, et paternale: quia pater
                     magis praeest filiis simpliciter et totaliter, quam uxori. Rursus, dominium paternale magis est secundum
                     naturam, quam coniugale: aliquo enim modo uxor iudicatur ad paria cum viro, et eligit sibi virum. Filii autem
                     non sic iudicantur ad paria eum patre, nec eligunt sibi patrem, sed naturaliter producuntur ab ipso. Dicitur
                     dominium paternale esse plus secundum naturam, quam coniugale: quia licet sit naturaliter animal coniugale,
                     tamen quod habeat hanc coniugem vel illam est secundum placitum et ex electione: sicut homo naturaliter est
                     aptus ad loquendum, tamen quod loquatur hoc idiomate vel illo, hoc est secundum placitum et ex electione.
                     Coniugale ergo regimen non est sic naturale, ut paternum: quia filii nullo modo eligunt sibi patrem. Viso,
                     quomodo differt regimen coniugale a paternali ex modo regendi, quia unum est magis simpliciter et naturale;
                     aliud vero est quasi particulariter et ex electione: de leui videri potest, quomodo differt hoc regimen ab
                     illo ex parte operum fiendorum. Nam pater sic debet praeesse filiis, <pb n="262"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/262.pdf"
                     /> ut ordinet eos ad alia opera, quam uxorem. Nam filii instruendi sunt ad opera militaria, vel ciuilia,
                     quibus vacare debeant cum sint adulti: ad quae non sunt instruendae uxores, quia talibus vacare non debent.
                     Patet ergo, quomodo decet omnes ciues alio regimine praeesse uxoribus, et alio filiis: tanto tamen hoc magis
                     decet Reges et Principes, quanto ipsi plus obseruare debent quae dictat ordo et ratio naturalis. </p>
               </div>
               <div type="chapitre" n="2.1.15">
                  <head>Quod omnes ciues, et maxime Reges et Principes non decet suas coniuges regere eodem regimine, quo regendi
                     sunt serui. Cap. XV</head>
                  <p> Dicebatur superius in domo esse tria distincta regimina: nuptiale, quo vir praeest uxori; paternale, quo
                     pater praeest filiis; et dominatiuum, quo praeest seruis. Postquam ergo distinximus regimen coniugale a
                     paternali, quia paternale est magis totaliter et simpliciter, illud vero magis particulariter: et quia
                     paternale est magis secundum naturam, illud vero est quodammodo ex electione: rursus, quia ad alia opera est
                     hoc quam illud. Restat ostendere, quomodo coniugale regimen differt a seruili. Quod autem non debeat uti sua
                     coniuge tanquam serua, triplici via venari possumus. Prima sumitur ex ipso ordine naturali. Secunda ex
                     perfectione domus. Tertia ex parilitate coniugum. Prima via sic patet. Nam tota natura mouetur et regitur a
                     Deo, et a substantiis separatis: unde et Philosophus in libro De bona fortuna ait, Impetus naturales quos
                     habemus in anima esse in nobis a Deo tanquam a mouente naturam totam. Sicut ergo in artificio facto a
                     sapienti artifice non inueniretur aliquid superfluum, nec aliquid diminutum: sic natura, nisi impediatur, eo
                     quod mouetur et dirigitur a sapientissimos <pb n="263"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/263.pdf"
                     /> artifice ut a Deo, nihil agit superfluum, nec deficit in necessariis. quicquid ergo natura agit, et
                     quicquid natura praeparatur, oportet ordinatissimum esse: quia ille naturam dirigit, a quo est omnis ordo.
                     Cum ergo tunc sit aliquid ordinatum maxime, quando unum ordinatur ad unum officium: cum uxor naturaliter sit
                     ordinata ad generandum, non erit ordinata ad seruiendum. Ideo dicitur 1 Politicorum, quod naturaliter
                     distinguuntur foemina et seruus. Nam (ut Philosophus ait ibidem) nihil tale natura facit, sicut faciebant
                     fabri formantes Delphicum gladium. Apud Delphos enim sic fiebant gladii propter pauperes, ita quod unus
                     gladius deseruiebat pluribus officiis: utputa pauperes non valentes plura habere instrumenta, faciebant
                     aliquod instrumentum fabricari, quo possent ad plura uti officia. Natura autem non sic agit, sed ut melius
                     fiant res naturales, semper ad unum officium principaliter ordinat unum aliquid: unde et idem Philosophus
                     ait, quod unumquodque organorum optime perficiet suum opus, si non multis operibus sit seruiens, sed uni.
                     Quare cum natura ordinauerit coniugem ad generationem, indecens est quod ordinetur ad seruiendum. Non est
                     ergo naturalis ordo, virum praeesse uxori eo regimine quo praeest dominus seruis. Licet ergo sic sit secundum
                     ordinem naturalem, tamen apud aliquas gentes sicut apud Barbaros, idem sunt foemina et seruus, ut recitat
                     Philosophus 1 Politicorum dicens, quod inter Barbaros foemina et seruus eundem habent ordinem. Utebantur enim
                     illi coniugibus tanquam seruis. Sed hoc ideo contingebat (ut recitatur ibidem) quia inter Barbaros nullus est
                     naturaliter principans, sed idem est esse naturaliter barbarum et seruum; esse enim barbarum ab aliquo, hoc
                     est, esse extraneum ab eo, et non intelligi ab illo. Potest ergo quis esse barbarus huic vel illi, quia non
                     intelligitur ab hoc vel ab illo. Sicut Theutonici sunt barbari Italicis, et Italici Anglicis. Ille tamen est
                     barbarus <pb n="264"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/264.pdf"
                     /> simpliciter, qui seipso est extraneus, et seipsum non intelligit: quod esse non potest, nisi careat usu
                     rationis et intellectus. Sed cum carens rationis usu sit naturaliter seruus, quia nescit seipsum dirigere, et
                     expedit ei quod ab aliquo alio dirigatur, idem est esse natura barbarum et seruum. Quare si apud Barbaros
                     eundem habent ordinem uxor et seruus, hoc est propter rationis defectum, quia nesciunt distinguere inter
                     regimen coniugale, et seruile. Quare si decet ciues esse industres, et cognoscere modum et ordinem naturalem;
                     indecens est eos uti uxoribus tanquam seruis. Tanto tamen hoc magis indecens est apud Reges et Principes,
                     quanto detestabilius est eos esse Barbaros, et carere ratione et intellectu. Ex parte igitur ordinis
                     naturalis patet aliud esse regimen coniugale quam seruile: et non esse utendum uxoribus tanquam seruis.
                     Secunda via ad inuestigandum hoc idem, sumitur ex parte perfectionis domus. Videtur enim domus esse
                     imperfecta, et habere penuriam rerum, et non sufficere sibi in vita, si uxor et seruus habeant eundem
                     ordinem. Unde dicitur 6 Politicorum, quod pauperes, quia non habent copiam seruitorum, nec abundant in iis
                     quae requiruntur ad perfectionem domus, utuntur uxoribus et filiis tanquam seruis. Tertia via sumitur ex
                     parilitate, quae esse debet inter virum et uxorem. Nam licet vir debeat praeesse uxori, eo quod ratione
                     praestantior: non tamen debet esse tanta imparitas inter virum et uxorem, quod ea uti debeat tanquam serua,
                     sed magis tanquam socia. Non enim est tanta imparitas inter uxorem et uirum, quanta inter dominum et seruum:
                     immo uir et uxor quantum ad aliquid ad paria iudicantur. <pb n="265"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/265.pdf"
                     /></p>
               </div>
               <div type="chapitre" n="2.1.16">
                  <head>Quod detestabile est in omnibus ciuibus, et maxime in Regibus et Principibus in aetate nimis iuuenili uti
                     copula coniugali. Cap. XVI</head>
                  <p> Sermones uniuersales (ut in primo libro diximus) circa morale negocium minus proficiunt: determinare ergo de
                     coniugio, quia regimen coniugale est aliud a paternali et seruili: et ostendere quod aliter debet se habere
                     vir tam erga uxorem, quam erga filios, et seruos, est valde in uniuersali notitiam tradere, quale sit ipsum
                     coniugium, et quomodo utendum sit eo. Oportet ergo magis in particulari descendere, qualiter omnes ciues et
                     maxime Reges et Principes debent uti copula coniugali. Sermones enim uniuersales circa mores despiciendi non
                     sunt: quia ignorantia uniuersalium saepe facit particularia ignorare: ipsis tamen uniuersalibus sermonibus
                     sunt particularia addenda, quia cum negocium morale circa particularia consistat (secundum doctrinam
                     Philosophi 2 Ethicorum) in talibus particulares sermones plus proficiunt. Determinandum est ergo
                     particulariter, in qua aetate sit utendum coniugio. Tangit enim Philosophus 7 Polit’ quatuor rationes
                     probantes quod in aetate nimis iuuenili non est utendum coniugio. Prima ratio sumitur ex electione filiorum.
                     Secunda, ex intemperantia mulierum. Tertia, ex periculo earum. Quarto, ex malo virorum. Prima via sic patet.
                     Nam si in aetate nimis iuuenili contingantur vir et uxor (ut probat Philosophus in Polit’) laeduntur inde
                     filii quantum ad corpus, quia ut plurimum sunt nimis debiles corpore et imperfecti: et etiam laeduntur
                     quantum ad animam, quia sic nascentes ut plurimum deficiunt ratione et intellectu. Sic enim videmus in aliis
                     rebus naturalibus, quod <pb n="266"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/266.pdf"
                     /> quando ad productionem alicuius effectus requiritur aliquid, si illud sit imperfectum oportet effectum
                     imperfectum esse: ut si ad calefactionem requiritur calidum, si illud sit imperfecte calidum, sequitur quod
                     imperfecte calefaciat. Sic etiam quia ad hoc quod aliquid calefaciat, requiritur quod sit dispositum ad
                     susceptionem caloris; si aliquid sit imperfecte dispositum ad huiusmodi susceptionem, sequitur quod
                     imperfecte calorem suscipiat. Quare si coniunctio uxoris et viri requiritur ad productionem prolis, si vir
                     vel uxor sit in aetate nimis iuuenili, quia corpora eorum imperfecta sunt et non peruenerunt ad debitum
                     complementum, si ex tali coniunctione nascantur pueri, sequitur quod producantur imperfecti et debiles
                     corpore; quare quantum ad corpora ex coniunctione nimis iuuenili, consurgit laesio filiorum: sic ex tali
                     coniunctione laeduntur filii non solum quantum ad corpus, sed etiam quantum ad animam: quia cum anima
                     sequatur complexiones corporis (nam cum aliquis non est bene proportionatus in corpore, non est bonae
                     complexionis) impeditur anima ne possit bene speculari, et ne possit libere exequi actiones suas. Nascentes
                     ergo ex tali coniugio non solum sunt imperfecti corpore, sed etiam mente. Decet ergo omnes ciues non uti
                     coniugio in aetate nimis iuuenili; hoc tamen tanto magis decet Reges et Principes, quanto ipsi plus debent
                     esse soliciti, ut eorum filii sint formosi et elegantes corpore, et industres mente. Dato ergo quod contingat
                     eos uxorem ducere in aetate nimis iuuenili, non tamen debent uti coniugio nisi in aetate debita. Secunda via
                     ad inuestigandum hoc idem, sumitur ex intemperantia mulierum. Nam si in aetate valde iuuenili uxores suis
                     viris copulentur, non solum filii inde laeduntur, sed etiam ipsae uxores efficiuntur intemperatae et
                     lasciuae: quia quaelibet persona nimis desiderat aliquid, et nimio ardore concupiscit ipsum, si ex nimia
                     iuuentute sit assueta ad illud. Unde et 7 Politic’ <pb n="267"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/267.pdf"
                     /> dicitur, quod intemperatiores videntur esse mulieres illae, quae nimis iuuenculae fuerunt usae coniugio.
                     Tertia via sumitur ex periculo mulierum. Nam ut dicitur in Polit’ in partu iuuenculae magis dolent et
                     periclitantur plures. Unde et antiquitus (ut Philosophus recitat) fuit consuetudo apud gentiles speciale
                     oraculum facere pro partu iuuencularum, in signum, quod iuuenculae plus periclitantur in partu, quam aliae.
                     Quarta via sumitur ex malo ipsorum virorum: quia ipsi viri laeduntur, si in nimia iuuentute utantur coniugio.
                     Unde in Politicis, dicitur quod masculorum corpora laeduntur, si tempore augmenti et crescente corpore
                     utantur venereis. Quare si haec mala, quae ex nimia iuuentute coniugum accidere possunt tam coniugibus quam
                     eorum filiis, magis vitanda sunt in Princibus et Regibus quam in aliis, potissime non decet eos uti coniugio
                     in nimia iuuentute. Sed si quaeratur quantum tempus requiratur in ipsis coniugibus. Videtur velle
                     Philosophus, huiusmodi tempus in coniuge debere esse decem et octo annorum. In viro vero plus temporis
                     requiritur. Nam si per totum tempus augmenti nociuum est masculis uti coniugio, cum ad tempus augmenti
                     communiter in hominibus requirantur tria septennia, post tertium septennium in viris videtur esse debitum
                     tempus dare operam copulae coniugali: verum quia vis generatiua est nimis corrupta, huiusmodi tempus
                     anticipari poterit, si videbitur expedire. <pb n="268"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/268.pdf"
                     /></p>
               </div>
               <div type="chapitre" n="2.1.17">
                  <head>Quod tempore frigido, quo flant venti boreales, magis est danda opera procreationi filiorum, quam tempore
                     calido, quo flant australes.  Cap. XVII</head>
                  <p> Philosophus 7 Polit’ postquam probauit per rationes plurimas, non esse dandam operam coniugio in aetate
                     nimis iuuenili: inquirit quo tempore magis insistendum est procreationi filiorum, et ait, quod tam a
                     naturalibus, quam a medicis conceditur, quod tempore frigido, quo flant venti boreales, melius est dare
                     operam coniugio, quam calido tempore quo flant australes. Possumus autem hoc triplici via venari. Prima
                     sumitur ex parte mulierum. Secunda ex laesione virorum. Tertia ex dispositione aeris. Prima via sic
                     assignatur a quibusdam. Nam tempore calido aperiuntur pori corporis, exalat inde humidum: quare remanent
                     corpora sicca. Rursus, apertis poris exalat naturalis calor, quo exalante corpora intrinsecus remanent
                     frigida. Unde quilibet in seipso experitur, quod tempore frigido flante borea melius digerit, quia calor eius
                     interius propter frigus circunstans non exalat, sed magis roboratur et vigoratur. Quare si ventres mulierum
                     tempore hyemali sunt calidiores, quia non exalat inde calor; et humidiores, quia non euaporat inde humidum,
                     magis sunt apti ad generationem, et forte tali tempore magis procreantur masculi. Unde et Philosophus videtur
                     velle, quod oues, flantibus borealibus ventis, magis concipiunt masculos: flantibus vero australibus, magis
                     foeminas. Omnino enim flantibus borealibus ventis propter roborationem caloris materni uteri, magis possunt
                     conseruare suos foetus, et eos perfectiores faciunt. Secunda via ad inuestigandum hoc idem, sumitur <pb
                        n="269"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/269.pdf"
                     /> ex laesione filiorum. Nam viri magis laeduntur, si utantur coniugali copula tempore calido flante austro,
                     quam frigido flante borea. Tempore enim boreali et frigido quia calor naturalis magis reseruatur interius,
                     plus possumus conuertere de alimento. Quare usus coniugalis copulae in tali tempore non sic laedit corpora
                     virorum, nec sic attenuat ea, eo quod maior sit ibi conuersio alimenti. Tertia via ad inuestigandum hoc idem,
                     sumitur ex aeris dispositione. Nam boreas reddit aerem purum: auster vero reddit ipsum turbulentum. Nam
                     secundum Philosophum in Meteoris, Auster pluuiarum multitudinis adductiuus. Aere autem existente puro
                     melioratur complexio existentium in eo, et fiunt meliores generationes. Quare tali tempore magis est danda
                     opera coniugali copulae. Decet ergo omnes ciues uti magis coniugio tempore, quo sit melior procreatio
                     filiorum: tanto tamen hoc magis decet Reges et Principes, quanto decet eos elegantiores habere filios. </p>
               </div>
               <div type="chapitre" n="2.1.18">
                  <head>Quod in mulieribus quaedam sunt laudabilia, quaedam vero vituperabilia. Cap. XVIII</head>
                  <p> Mulierum autem mores ut plurimum quasi mores iuuenum sunt et puerorum: quodammodo enim sic se videntur
                     habere foeminae ad mares, sicut se habent pueri existentes in aetate imperfecta ad homines existentes in
                     aetate perfecta. Nam secundum eundem Philosophum in Polit’ mares plus vigent ratione quam foeminae: est enim
                     foemina quasi masculus occasionatus, et quasi vir incompletus. Sic etiam et pueri non sic ratione vigent ut
                     adulti: nam puer est quasi homo incompletus. Quia ergo, respectu perfectionis, et quantum ad rationis usum,
                     foemina et puer quodammodo rationem eandem habent, sequitur mores foemineos <pb n="270"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/270.pdf"
                     /> esse quodammodo pueriles. In primo ergo libro ubi uniuersaliter tractabamus de moribus, non curauimus
                     speciale capitulum facere de moribus mulierum: sed supposuimus coniecturandum esse de huiusmodi moribus ex
                     moribus puerorum. Verumtamen quia in hoc secundo libro de regimine coniugum specialem requirit tractatum, ut
                     sciamus quo regimine regendae sint coniuges, narrandum est sub compendio et succincte, quae sunt laudabilia,
                     et quae vituperabilia in ipsis foeminis. Est autem primo laudabile in eis, quia ut plurimum contingit
                     foeminas verecundas esse. Quod duplici de causa contingit. Primo, ex appetitu laudis. Secundo, ex timiditate
                     cordis. Mulieres enim valde sunt appetitiuae laudis. Nam in omnibus quae sunt imperfecte tales, plus appetunt
                     laudari, quam perfecte possidentes illud. Clerici enim imperfecti, et habentes imperfectam scientiam, plus
                     desiderant, ut vocentur scientes, et ut habeant nomen quod sint excellentes clerici, quam vere scientes. Nam
                     qui vere sciunt, in seipsis inueniunt unde gaudeant: ideo non tantum curant de apparentia. Sed qui imperfecte
                     cognoscunt, quia non uident in seipsis scientiam unde gaudere possint; quod non habent in rei ueritate,
                     uolunt habere in hominum opinione. Quod ergo dictum est de scientia perfecta et imperfecta, intelligendum est
                     de bonitate completa et incompleta. Nam qui sunt perfecte boni, non sic appetunt laudari et reputari boni,
                     sicut alii. Habentes enim perfectionem bonitatis, in seipsis inueniunt unde gaudere possint: propter quod non
                     multum curant gaudere de hominum opinione. Quare cum mulieres communiter non tanta bonitate polleant sicut
                     uiri; si aliqualem bonitatem habeant, utputa si polleant aliquo bono corporali, ut si sint pulchrae et
                     elegantes, uel si aliqua alia bonitate participent; ualde cupiunt laudari et commendati in ea. Quod totum
                     contingit eis ex imperfectione bonitatis. Nam bona corporis, ut elegantia, pulchritudo, <pb n="271"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/271.pdf"
                     /> et caetera talia, imperfecta bona sunt. Mulieres ergo ut plurimum uel participant bona imperfecta, ut
                     aliqua bona corporis: uel si participant bona perfecta, ut bona mentis, participant ea imperfecto modo:
                     propter quod communiter ualde deficiunt a perfectione uirorum. Quare cum ad augmentum perfectionis bonitatis
                     minuatur cupiditas laudis et desiderium reputationis, tanto plus appetunt laudari (communiter loquendo)
                     mulieres quam uiri, quanto in bonitate sunt imperfectiores illis. Propter quod, cum uerecundia sit timor de
                     inglorificatione et de amissione laudis, mulieres communiter sunt uerecundae, quia timent inglorificari et
                     amittere laudem quam nimia affectione desiderant. Ex ipsa igitur cupiditate laudis probatur mulieres
                     uerecundas esse. Rursus hoc idem probari potest ex timiditate cordis. Nam cum mulieres sint naturaliter adeo
                     timidae, quod quasi omnia expauescunt; sequitur eas uerecundas esse: quia uerecundia est quidam timor, ut
                     superius dicebatur. Ex diuersis ergo causis probare possumus mulieres uerecundas esse: quicquid tamen sit de
                     eius causis, laudabile est in ipsis esse uerecundas: quia propter uerecundiam multa turpia dimittunt quae non
                     dimitterent, nisi eas uerecundiae cathena constringeret. Secundo est laudabile in mulieribus, quia communiter
                     sunt piae et misericordes. Pueri enim et senes et foeminae ut plurimum sunt misericordes. Non tamen ex eadem
                     causa hoc uidetur contingere: quia pueri (ut superius dicebatur) sunt miseratiui, quia sua innocentia alios
                     mensurantes credunt omnes innocentes esse, et putant eos indigne pati: quare super eis de facili miserentur.
                     Senes uero miseratiui existunt: quia cum ipsi in corpore et in uita deficiant, uolunt aliis misereri et
                     compati ipsis: quare cum de facili quis inclinetur ad faciendum aliis, quod ab eis uult fieri sibi; senes de
                     facili super aliis miserentur. Mulieres quidem miseratiuae sunt ex mollitie cordis. Nam habentes cor molle,
                     non <pb n="272"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/272.pdf"
                     /> possunt aliquid sustinere: ideo statim miserentur, cum vident aliquos dura pati. Tertio considerandum est
                     in mulieribus, quia communiter nimis excedunt. Unde cum sunt piae, sunt valde piae: et cum sunt crudeles,
                     sunt valde crudeles: et cum sunt inuerecundae, sunt nimis inuerecundae. Postquam enim mulieres audaciam
                     capiunt, tanta turpia perpetrant, quod vix inuenirentur viri adeo inuerecundi ut possint tanta turpia
                     operari. Hoc autem tertium et si in bonis potest esse laudabile, in malis vero est vituperabile. Viso, quae
                     sunt laudabilia in foeminis: restat narrare quae sunt vituperabilia in eis. Possumus autem narrare tria in
                     mulieribus vituperabilia. Primo, quia ut plurimum sunt intemperatae, et passionum insecutrices. Secundo, quia
                     sunt garrulae et litigiosae. Tertio, quia sunt mobiles et instabiles. Primo ergo foeminae, cum possunt, ut
                     plurimum sunt intemperatae, et passionum insecutrices. Nam quia in eis ratio deficit, non sic habent ut
                     retrahantur a concupiscentiis: sicut vir, qui est ratione praestantior. Secundo sunt garrulae et litigiosae:
                     quod ex eadem causa contingit. Nam fraenum mulierum ut plurimum non est ratio, quia communiter a ratione
                     deficiunt: sed magis est passio ut verecundia: si enim se continent ut non garriant et non litigent, magis
                     hoc faciunt ex verecundia quam ex ratione. Quare cum motae sunt, nesciunt se moderare, sed sine fraeno
                     garriunt et litigant. Videmus enim foeminas plus perseuerare in litigando et garriendo, quam viri; eo quod
                     magis a ratione deficiant quam ipsi. Tertio contingit mulieres mobiles et instabiles: quod et forte accidit
                     ex debilitate complexionis. Nam cum anima (ut superius dicebatur) ut plurimum sequatur complexiones corporis:
                     sicut mulieres habent corpus molle et instabile, sic voluntate et desiderio sunt instabiles et mobiles. <pb
                        n="273"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/273.pdf"
                     /></p>
               </div>
               <div type="chapitre" n="2.1.19">
                  <head>Quo regimine omnes ciues, et maxime Reges, et Principes debeant suas coniuges regere.  Cap. XIX</head>
                  <p> Dicebatur in praecedentibus non eodem regimine regendas esse coniuges quo regendi sunt serui: aliud enim est
                     regimen coniugales a paternali, et etiam a seruili. Sed quia non sufficit sic in uniuersali tractare de
                     regimine coniugali, dicendo ipsum esse differens a paternali et seruili, nisi in speciali tractetur, quo
                     regimine regendae sunt coniuges: ideo oportet in speciali dicere aliqua de regimine coniugum. Sciendum ergo
                     unam esse communem regulam ad omne regimen. Nam quicunque vult aliquid bene regere, oportet ipsum speciales
                     habere cautelas ad ea, circa quae videt ipsum magis deficere. Nam sicut est in locutionibus, sic suo modo est
                     in ipsis operibus. Videmus enim aliquos habere linguas disertas, aliquos vero balbutientes esse: et qui
                     balbutiunt, non eodem modo balbutiunt: sed aliqui difficilius proferunt unum verbum, aliqui vero difficilius
                     aliud. Qui ergo balbutientes vellet in loquela dirigere, oporteret eos instruere, ut specialem pugnam et
                     specialem conatum acciperent circa ea verba quae deterius proferre possent. Unde et aliquos Philosophos
                     legimus sic fecisse, qui cum essent impeditae linguae, accipientes specialem conatum circa illas literas quas
                     deterius proferebant, facti sunt eloquentes. Hoc ergo modo et circa opera se habet. Cum enim quis se vel
                     alium videt circa aliqua deficere, si se vel alium vult recte regere, specialem conatum assumere debet circa
                     ea in quibus esse contingit facilior casus. Quare cum mulieres (ut in praecedenti capitulo dicebatur)
                     communiter sint intemperatae, garrulae, et instabiles; regendae sunt tali regimine, ut inducantur ad
                     temperantiam, et ad taciturnitatem, <pb n="274"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/274.pdf"
                     /> et ad stabilitatem. Partes autem temperantiae (ut dicebatur in primo libro) sunt quatuor. videlicet,
                     castitas pudicitia siue honestas, abstinentia, et sobrietas. Tunc ergo mulieres sunt temperatae, quando sunt
                     castae, honestae, abstinentes, et sobriae. Decet enim coniuges esse castas non solum propter fidem seruandam
                     suis viris, sed etiam propter procreandam prolem. Nam si coniux castitatem non seruat, de facili filius
                     proprius ipsius viri non succedit in haereditatem patris. Decet ergo coniuges omnium ciuium esse castas: et
                     tanto magis hoc decet coniuges Regum et Principum, quanto ex earum illegitima prole potest maior lis et
                     discordia, vel dissensio oriri. Secundo decet eas esse pudicas et honestas. Nam non sufficit coniuges esse
                     castas, et cauere sibi ab operibus illicitis: sed oportet eas esse pudicas et honestas, ut sibi caueant a
                     signis et a verbis, quae videntur inhonestatem protendere: non enim sufficit ut alius filius non succedat in
                     haereditatem, sed requiritur ut pater sit certus de sua prole. Cum ergo signa inhonesta, et impudica quandam
                     suspitionem adgenerent de incontinentia coniugis; ut pater sit certus de sua prole, expedit coniuges pudicas
                     esse. Tertio oportet eas esse abstinentes, ut caueant sibi a superfluitate cibi. Nam cibi superfluitas ad
                     incontinentiam inclinat. Quarto decet eas esse sobrias, ut caueant sibi a superfluitate potus. Nam tam
                     immoderantia cibi quam potus venerea prouocat. Unde et antiquitus apud Romanas mulieres (ut recitat Valerius
                     Maximus libro II capitulo de Institutis antiquis) quodammodo nefas erat bibere vinum. Unde ait, Vini usus
                     olim Romanis foeminis ignotus fuit, ne in aliquod dedecus prolaberentur: quia proximus a Libero patre
                     intemperantiae gradus ad inconcessam Venerem esse consueuit. Sic igitur regendae sunt foeminae, ut sint
                     castae, honestae, abstinentes, et sobriae. Modus autem; quo inducendae sunt ad haec omnia, diuersificatur
                     secundum diuersitatem nobilitatis diuitiarum ipsorum virorum. <pb n="275"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/275.pdf"
                     /> Nam ciues in nobilitate et diuitiis deficientes, debent per seipsos suas instruere coniuges, et debitas
                     cautelas adhibere, ut polleant bonitatibus supradictis. Abundantes vero nobilitate, et diuitiis, et ciuili
                     potentia, decet inquirere matronas aliquas boni testimonii per diuturna tempora prudentia et bonis moribus
                     approbatas, instruentes coniugem, et inducentes eam per monitiones debitas ad bonitates praehabitas. Viso,
                     coniugem sic regendam esse, ut sit debite temperata: restat ostendere, quomodo regenda sit, ut debite sit
                     taciturna. Nam, ut scribitur 1 Polit’ ornamentum mulieris est taciturnitas. Si enim mulieres debite se
                     habeant, et congrue silentium seruent, ex hoc magis ornatae apparent, et ad maiorem amorem viros inducunt:
                     decet ergo eas esse taciturnas. Sic etiam decet esse stabiles: quia quanto uxor est magis constans, et firma,
                     tanto maior credulitas adgeneratur viro, ut ei debitam fidem seruet. Tali ergo regimine regendae sunt
                     coniuges, ut polleant praedictis sex bonitatibus, videlicet, ut sint castae, honestae, abstinentes, sobriae,
                     taciturnae, et stabiles. Ad haec autem viri eas inducere poterunt vel per seipsos, vel per matronas boni
                     testimonii, vel per cautelas alias adhibendo. Quare decet omnes ciues sic suas coniuges regere: et tanto
                     magis hoc decet Reges, et Principes, quanto ex eorum indebito regimine potest circa regnum maius periculum
                     imminere. </p>
               </div>
               <div type="chapitre" n="2.1.20">
                  <head>Qualiter omnes ciues, et maxime Reges et Principes ad suas coniuges debeant debite se habere. Cap.
                     XX</head>
                  <p> Non sufficit scire, quomodo Reges et Principes, et uniuersaliter omnes ciues debeant suas coniuges regere,
                     et ad quas bonitates debeant eas inducere: nisi sciatur, quomodo circa eas debeant se habere. Sunt autem tria
                     (quantum ad praesens spectat) diligenter consideranda, <pb n="276"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/276.pdf"
                     /> in quibus viros circa proprias coniuges decet debite se habere. Nam primo debent eis moderate et discrete
                     uti. Secundo debent eas honorifice tractare. Tertio debent cum eis debite conuersari. Decet enim eos suis
                     coniugibus moderate et discrete uti: nam immoderatus usus venereorum primo corpora destruit, secundo mentem
                     deprimit, tertio immoderat appetitum, et reddit coniuges intemperatas. Destruitur enim et debilitatur corpus
                     ipsius viri, si nimis det operam copulae coniugali, quia vis generatiua est nimis corrupta, et (ut vult
                     Philos’ 3 Ethic’) insatiabilis est concupiscentiae appetitus: quare ut plurimum, homo plus appetit, quam
                     natura requirat. Si ergo sine fraeno quis sequeretur appetitum, et non moderaret desiderium copulae
                     coniugalis; ageret ultra quam natura requirat, et ultra quam sufficiat ad restaurandum: quod sine
                     debilitatione proprii corporis esse non poterit. Unde cerebrum, et visus, et alia membra nobilia debilitantur
                     ex superflua copula. Secundo superfluus usus non solum corpus debilitat, sed etiam mentem reprimit. Nam
                     corpus est quasi instrumentum animae: sicut ergo quia martellus est instrumentum fabri, debilitato martello
                     debilitantur actiones fabriles: sic debilitato cerebro et aliis membris nobilibus impeditur anima a rationis
                     usu, ut non possit sufficienter considerare; unde et supra per auctoritatem Philosophi probabatur, quod
                     talia, si vehementia sint rationem percutiunt. Tertio huiusmodi usus nimis maculat appetitum, et reddit
                     coniuges intemperatas. Nam quanto plus datur opera venereis actibus, tanto plus incitatur appetitus ut sit
                     intemperatus, et ut venerea operetur, vult Philosophus 7 Ethicorum. Propter quod eliditur quorundam brutalis
                     cogitatio dicentium, Satisfaciam nunc concupiscentiae, et postea de caetero abstinebo. Nam quilibet usus
                     carnalis copulae incitat ad ulteriorem usum: et quanto quis plus ea utitur, tanto magis incitatur ad utendum,
                     et semper intemperantior <pb n="277"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/277.pdf"
                     /> redditur. Decet ergo omnes ciues uti moderate coniugali copula, et tanto magis hoc decet Reges, et
                     Principes, quanto indecentius est eos propter huiusmodi actus habere corpus debilitatum, mentem depressam, et
                     intemperatum appetitum. Nec sufficit eos tali copula uti temperate, nisi utantur ea discrete. Nam in omnibus
                     operibus discretio est adhibenda, ut fiant tempore debito, loco conuenienti, et modo congruo. Sunt enim
                     aliqua tempora incongrua praedictis operibus. Nam temporibus, quibus est orationibus vacandum, decet a
                     talibus abstinere: sic etiam temporibus, quibus posset insurgere nocumentum proli, decet abstinere a tali
                     copula: est ergo obseruandum tempus debitum. Sic etiam obseruandus est locus congruus et modus conueniens, ut
                     sit inter coniuges non solum amicitia delectabilis, sed honesta. Viso, quomodo decet viros suis uxoribus
                     moderate uti et discrete: restat videre, quomodo eas debeant honorifice pertractare. Quemlibet enim virum
                     secundum possibilem facultatem decet suam uxorem honorifice retinere in debito apparatu, ei necessaria debita
                     tribuendo. Nam cum uxor sit persona valde coniuncta, honor, qui uxori exhibetur, redundat in persona ipsius
                     viri. Immo cum ostensum sit supra uxorem non se habere ad virum quasi seruam, sed quasi sociam, decet
                     quamlibet secundum suum statum uxorem propriam honorifice pertractare. Ostenso, quomodo decet viros suis
                     uxoribus moderate et discrete uti, et quomodo debent eas honorifice retinere: restat ostendere, qualiter cum
                     eis debeant conuersari. Tunc autem viri ad uxorem est conuersatio congrua, si ei ostendat debita signa
                     amicitiae, et si eas per debitas monitiones instruat. Declarare autem quae sunt signa amicitiae debita, et
                     quae sunt monitiones congruae, fieri non potest nisi inspecta diuersitate statuum, et consideratis
                     conditionibus personarum: debent enim viri diligenter aduertere, utrum uxores sint superbae, vel humiles,
                     utrum sint prudentes aut fatuae. <pb n="278"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/278.pdf"
                     /> Nam sic conuersandum est cum uxoribus, quod plura signa amicitiae ostendenda sunt eis, si sint humiles,
                     quam si sint superbae: superbae enim adeo fiunt elatae, si eis multa amicitia ostendatur, ut velint etiam
                     viris propriis dominari. Rursus sic conuersandum est cum eis, quod aliter instruendae sunt prudentes, aliter
                     fatuae. Nam prudentibus ad correptionem leuia verba, et blanda sufficiunt: fatuis vero est asperior
                     increpatio adhibenda. Decet ergo quoslibet viros, considerato proprio statu, et inspectis conditionibus
                     personarum, suis uxoribus ostendere debita amicitiae signa, et eas (ut expedit) per debitas monitiones
                     instruere. </p>
               </div>
               <div type="chapitre" n="2.1.21">
                  <head>Quomodo foeminae coniugatae circa ornamentum corporis debeant se habere. Cap. XXI</head>
                  <p> Decet Reges, et Principes, et uniuersaliter omnes ciues scire, quomodo circa ornatum corporis deceat suas
                     coniuges debite se habere. Nam cum vir suam uxorem regere debeat, eam dirigendo ad actiones honestas, et ad
                     opera virtuosa: expedit quoslibet viros in iis, in quibus ut plurimum delinquunt foeminae, diligenter
                     aduertere quae sunt ibi licita, et quae illicita. Cum ergo mulieres ut plurimum appetant videri pulchrae,
                     potissime delinquunt circa ornatum corporis; quare decet viros cognoscere quis mulierum ornatus sit licitus,
                     et quis illicitus. Nam nunquam uxores virtuosae existunt, nisi appetant illicita fugere. Quantum autem malum
                     incurrat ciuitati et regno ex foeminis non virtuosis, nec appetentibus licita sed illicita, ostendit
                     Philosophus 1 Rhet’ qui loquens de Lacedaemoniis, ait, eos esse infelices secundum dimidium, eo quod uxoribus
                     suis illicita permittebant. Ne ergo domus principis vel cuiuscunque ciuis secundum <pb n="279"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/279.pdf"
                     /> medium sit infelix, quantum ad ornatum et etiam quantum ad omnia alia, circa quae foeminae consueuerunt
                     delinquere debent eas debite admonere. Sciendum ergo ornatum foemineum in duobus consistere, quorum unus
                     potest dici fictitius, alius non fictitius. Fictitius autem ornatus dicitur fucatio, ut appositio coloris
                     albi vel rubei: quibus per quaedam figmenta ostendunt se foeminae rubicundiores, vel albiores, vel alio modo
                     pulchriores, quam sint. Talia autem quae sunt fictitia et sophistica sunt illicita et prohibenda. Alius autem
                     est ornatus non fictitius, qui consistit in debitis indumentis, et in aliis ornamentis, quae si considerato
                     proprio statu et conditionibus personarum debite et ordinate fiant, sunt licita et honesta. Decet enim viros
                     secundum suum statum, suis uxoribus, in debitis vestimentis, et in aliis ornamentis, debite prouidere. Unde
                     et Valerius Maximus ciues Romanos commendat, qui suis uxoribus in pulchris indumentis et in aliis ornamentis
                     debite prouidebant: sic ergo censendum est de ornatu. Sed ut uxores ipsas magis specialiter instruamus
                     qualiter circa indumenta et circa alia corporis ornamenta debeant se habere, aduertendum quod circa
                     ornamentum vestimentorum contingit dupliciter peccare. Primo ex superabundantia. Secundo ex defectu.
                     Superabundantia vero (ut videtur) oportet ibi triplicem virtutem concurrere, quam tangit Andromicus
                     Peripateticus in libello quem fecit de virtute. Huiusmodi triplex virtus, est humilitas, moderantia, et
                     simplicitas. Tunc enim mulieres circa ornatum corporis sunt humiles, quando non propter vanam gloriam se
                     ornant, sed agunt ut suis viris placentes, eos a fornicatione retrahant. Tunc vero sunt moderatae, quando
                     considerato suo statu non superflua vestimenta quaerunt. Decet enim uxorem militis magis esse ornatam
                     vestibus, quam uxorem ciuis simplicis. Adhuc etiam uxorem Principis, vel etiam Regis decet magis ornatam
                     esse. Dato igitur quod uxor alicuius <pb n="280"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/280.pdf"
                     /> viri esset humilis non ornans se propter vanam gloriam, posset delinquere in ornatum, si non esset
                     moderata, et ultra quam suus status requireret, appeteret ornamenta. Tertio decet foeminas circa ornatum
                     corporis esse simplices, ut non nimia solicitudine ornamenta requirant. Nam et si foemina non propter vanam
                     gloriam se ornaret, nec ultra suum statum ornamenta appeteret: posset delinquere, si nimis esset solicita
                     circa ipsa. His ergo tribus modis contingit delinquere circa superfluitatem ornamentorum. Sed duobus modis
                     (ut communiter ponitur) contingit delinquere circa defectum. Primo si hoc fiat ex pigritia et negligentia.
                     Nam aliquae adeo sunt pigrae, quod ex sola negligentia omittunt solicitari circa debita indumenta. Secundo in
                     talibus delinquitur, si ex ipso defectu quaeratur laus et gloria. Contingit enim aliquando aliquem efferri et
                     superbiri ex ipsa miseria, quam sustinet. Nam sicut in ipsis claudis, et in infirmis existentibus apud ianuas
                     ecclesiarum, ut in plurimum accidit quod infirmior magis gloriatur, quia credit quod in cum plures aspiciant,
                     et sperat se plures eleemosynas accepturum: sic aliquando qui vilior est in habitu, magis superbus efficitur,
                     si credat ex hoc ab hominibus commendari. Delinquunt igitur mulieres, si ex vilitate habitus, et ex defectu
                     vestium gloriam quaerant: unde Philos’ 4 Ethicor’ vituperat Laconios, qui infra suum statum vestimenta
                     quaerentes ex hoc in elationem et iactantiam mouebantur. Hoc ergo modo regendae sunt coniuges quantum ad
                     ornatum corporis, ut circa illa sex quae tetigimus, diligenter instruantur et moueantur. Primo ergo mouendae
                     sunt, ne sint sophisticae, quaerentes fucum et figmentum. Secundo, ut sint humiles, ne propter vanam gloriam
                     nimium se ornent. Tertio, ut sint moderatae, ne ultra eorum statum vestimenta requirant. Quarto, ut sint
                     simplices, ne circa ornamenta nimia solicitudine vexentur. Quinto, ne sint negligentes, ne totaliter infra
                     eorum statum propter pigritiam deficiant erga ornamentum corporis. <pb n="281"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/281.pdf"
                     /> Sexto, ne ex vilitate habitus sint superstitiosae, ut ex ipso defectu vestium laudem et gloriam cupiant.
                  </p>
               </div>
               <div type="chapitre" n="2.1.22">
                  <head>Quod non decet Reges, et Principes, et uniuersaliter omnes ciues erga suas coniuges nimis esse zelotypos.
                     Cap. XXII</head>
                  <p> Multi virorum in hoc videntur delinquere, quia circa uxores proprias sunt nimis zelotypi. Sed quod nimis
                     zelus non sit laudabilis, triplici via ostendere possumus. Nam cum quis erga suam coniugem est nimis
                     zelotypus, ex nimio zelo quem erga illam gerit, omnia suspicatur in peius. Multotiens quidem uxores bene
                     viuentes, et debite se gerentes increpantur a viris, si contingat eos nimis esse zelotypos: eo quod ipsi
                     zelotypi etiam bene acta suspicantur in peius. Ex suspitione autem ipsius zelotypi, si nimis sit eius zelus,
                     tria mala consurgunt; ex quibus tres rationes sumi possunt, ostendentes nimis zelotypos non esse laudandos.
                     Primum est, quia viri in seipsis nimia turbatione vexantur. Secundum, quia ex hoc ipsae uxores incitantur ad
                     malum. Tertium vero, quia ut plurimum ex tali zelo consurgit in domo litigium et perturbatio. Prima via sic
                     patet. Nam si viri in nimio zelo mouentur circa uxores proprias, quasi semper sunt in suspitione, et per
                     consequens semper sunt in anxietate cordis: quare cum una cura impediat aliam, oportet sic zelantes retrahi a
                     debitis curis, et a ciuilibus operibus. Decet ergo omnes ciues non esse nimis zelotipos de suis coniugibus:
                     et tanto magis hoc decet Reges et Principes, quanto maius praeiudicium potest insurgere regno, si Reges sint
                     in anxietate cordis, et retrahantur a debita cura regni. Secunda via ad inuestigandum hoc idem, sumitur ex eo
                     quod uxores incitantur ad malum, si contingat suos viros esse nimis zelotypos. Commune est enim quod semper
                     prohibitio <pb n="282"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/282.pdf"
                     /> auget concupiscentiam. Nam, ut dicitur 2 Rhetoricorum concupiscentia est eius quod abest. Ideo probatur
                     ibi, quod senes magis desiderant uiuere ultima die, quam praecedentibus diebus, eo quod tunc magis deficit
                     eis uita. Semper ergo magis concupiscitur quod abest, et quod uidemus nobis deficere. Sed cum res prohibita,
                     eo ipso quod prohibetur et uidetur abesse et deficere, ex hoc ipso magis desideratur et concupiscitur,
                     sequitur uxores zelotypiorum magis incitari ad malum, quia augetur in eis concupiscentia ex inordinato zelo
                     uirorum, et ex ipsorum inordinata prohibitione. Tertia uia ad inuestigandum hoc idem, sumitur ex lite et
                     iurgio, quod in domo consurgit. Nam cum uidetur uxoribus quod sine causa calumnientur, et quod earum uiri
                     sine culpa suspicentur de ipsis mala, quod faciunt uiri zelotypi; non possunt patienter sufferre: propter
                     quod in domo illa ut plurimum oriuntur lites et iurgia. Non ergo decet uiros de suis coniugibus esse nimis
                     zelotypos. Nec etiam decet eos circa suas coniuges nullam habere custodiam et nullum habere zelum, sed
                     consideratis conditionibus personarum, et inspectis consuetudinibus patriae quilibet circa propriam coniugem
                     debet debitam curam, et debitam diligentiam adhibere. Sic enim decet uirum quemlibet erga suam coniugem
                     ornatum habere zelum, ut sit inter eos amicitia naturalis delectabilis, et honesta. <pb n="283"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/283.pdf"
                     /></p>
               </div>
               <div type="chapitre" n="2.1.23">
                  <head>Quale sit consilium mulierum: et quod earum consilio non est utendum simpliciter sed in casu. Cap.
                     XXIII</head>
                  <p> Consilium mulierum, ut dicitur 1 Politicorum est inualidum: nam sicut puer habet consilium imperfectum, quia
                     deficit a perfectione viri: sic etiam foemina habet inualidum consilium, quia habet complexionem inualidam et
                     deficit a valitudine viri. Quod autem foeminae non sint robustae corpore, non est ex bonitate complexionis,
                     sed ex malitia: mollicies enim carnis in ipsis magis arguit abundantiam flegmatis, quam bonitatem
                     complexionis. Quia ergo sic est, oportet foeminas deficere a ratione, et habere consilium inualidum. Nam
                     quantum corpus est melius complexionatum, tanto est magis proportionatum animae: propter quod magis
                     obsequitur ei: et anima existens in tali corpore, liberius utitur operibus propriis, et expeditus habet
                     rationis usum. Primum igitur, quod est attendendum in consilio mulierum, est, quia est inualidum. Secundum
                     vero, quod est attendendum, est, quia est velox et citum. Nam, ut vult Philosophus in de Animalibus, omnia
                     minora et debiliora citius veniunt ad suum complementum. Consilium ergo mulieres, quia est debilius et
                     inualidus quam consilium virile, citius venit ad suum complementum. Ceteris ergo paribus si quis statim
                     operari deberet, nec posset ad illud negocium sufficientem deliberationem habere; elegibilius esset consilium
                     muliebre quam virile. Natura enim cum moueatur ab intelligentiis, et a Deo, in quo est suprema prudentia;
                     oportet quod agat ordinate et prudenter. Prudentis est enim cito se expedire, et modicum tempus apponere in
                     rebus vilioribus de quibus est minus curandum: unde et prouerbialiter dicitur, quod mala <pb n="284"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/284.pdf"
                     /> herba cito crescit quia natura de ea modicum curans, cito perducit ipsam ad suum augmentum. Sic et mulier
                     quantum ad corpus cuius habet esse perfectum quam vir. Quare cum anima sequatur complexionem corporis, sicut
                     ipsum corpus muliebre eo quod sit vilius, et natura minus de ipso curet, citius venit ad suum complementum,
                     quam virile. Sic consilium muliebre citius est in perfectione et complemento, quam virile. Simpliciter ergo
                     melius est consilium virorum quam mulierum, eo quod vir sit ratione praestantior, et mulier habeat consilium
                     inualidum. In casu tamen potest esse muliebre consilium melius quam virile: ut quia illud est citius in suo
                     complemento, sic oporteret repentino operari, forte elegibilius esset huiusmodi consilium. </p>
               </div>
               <div type="chapitre" n="2.1.24">
                  <head>Quomodo decet Reges, et Principes, et uniuersaliter omnes ciues propriis coniugibus sua aperire
                     consilia. Cap. XXIV</head>
                  <p> Triplici via inuestigare possumus, quod mulieres communiter, et ut plurimum secreta retinere non possunt.
                     Prima via sumitur ex defectu rationis. Secunda ex mollicie cordis. Tertia ex appetitu laudis. Prima via sic
                     patet: quia (ut in praecedentibus dicebatur) eo ipso quod aliquid est prohibitum, augetur concupiscentia
                     nostra, ut operemur illud. Quare cum ponere aliquid in praecepto, sit prohibere, ne dicatur illud: ex ipsa
                     prohibitione incitatur concupiscentia magis ad dicendum secreta, quam alia; nisi ergo a ratione huiusmodi
                     concupiscentia refraenetur, non congrue possunt retinere secreta. Mulieres igitur eo quod ab usu rationis
                     deficiunt, nec possunt sic refraenare concupiscentias, sunt magis propalatiuae secretorum, quam sint viri.
                     Nam si prohibitio auget concupiscentiam: tanto sunt proniores mulieres ad faciendum prohibita quam masculi,
                     quanto ab usu <pb n="285"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/285.pdf"
                     /> rationis deficientes, minus possunt refraenare incitamenta concupiscentiarum quam viri. Secunda via ad
                     inuestigandum hoc idem, sumitur ex molicie cordis. Nam quia mulieres ut plurimum sunt molles et ductibiles,
                     statim cum aliqua persona eis applaudet, et ridet in facie earum, credunt ipsam esse amicam, et reuelant ei
                     omnia secreta cordis. Tertia via ad hoc probandum, sumitur ex appetitu laudis. Dicebatur enim in
                     praecedentibus, quod mulieres nimis appetunt laudem et gloriam. Inde est igitur quod communiter et ut
                     plurimum mulieres aliis mulieribus, quas credunt amicas esse, reuelant secreta virorum. Credunt enim ex hoc
                     esse in quadam excellentia, et laudari apud eas; si sciant referre virorum secreta. Nam quia videntur a suis
                     viris diligi; si sciant secreta ipsorum; cum conglorientur, si possint se laudari quod a suis maritis
                     diligantur, appetentes quandam inanem gloriam, et quandam laudem, de facili reuelant secreta virorum. Ex hoc
                     autem de facili apparet, qualiter viri suis coniugibus debeant reuelare secreta. Nam cum dicimus hos esse
                     mores iuuenum, hos mulierum, hos senum. Non est intelligendum talia necessitatem imponere, sed solummodo ut
                     in pluribus, et secundum quandam pronitatem, et inclinationem. Possunt tamen tam foeminae quam viri per
                     rationis usum (si velint) esse constantes, et vincere huiusmodi impetus et inclinationes. Nam licet sit
                     difficile superare incitamenta concupiscentiarum, et sit hoc magis difficile in foeminis quam in viris, eo
                     quod magis deficiant a rationis usu. Non tamen est impossibile: possunt enim tam viri quam mulieres huiusmodi
                     impetus vincere. Quare licet communiter mulieres sint propalatiuae secretorum, non est tamen inconueniens
                     aliquas mulieres esse debita secreta tenentes. Viri igitur non debent suis coniugibus secreta aperire, nisi
                     per diuturna tempora sint experti, eas esse discretas, prudentes, et stabiles, et non esse secretorum
                     propalatiuas. His visis, <pb n="286"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/286.pdf"
                     /> cum ostensum sit, quomodo communitas viri et uxoris sit naturalis, et quomodo se habeant ad alias
                     communitates domus: cum etiam declaratum sit, quomodo Reges et Principes, et uniuersaliter omnes ciues se
                     habere debeant ad suas coniuges, et quomodo cum eis debeant conuersari, imponatur finis primae parti huius
                     secundi Libri, in qua agitur de regimine coniugali. Videretur tamen forte alicui non sufficienter esse
                     traditam notitiam regiminis nuptialis, eo quod non ostensum fit, ad quae opera sint coniuges ordinandae: si
                     enim indecens est eas esse ociosas, ut superius dicebatur, describenda sunt opera, quae decet ipsas coniuges
                     exercere. Sed quia de eis infra dicetur, volumus ea hic silentio praeterire. Primae partis secundi libri de
                     regimine Principum finis, in qua traditum fuit, quo regimine Reges et Principes debeant suas coniuges regere.
                        <pb n="287"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/287.pdf"
                     /> SECUNDA PARS Secundi Libri de regimine Principum: in qua tractatur quomodo parentes circa proprios filios
                     curam de eis habeant. </p>
               </div>
            </div>
            <div type="partie" n="2">
               <div type="chapitre" n="2.2.1">
                  <head>Quod decet omnes parentes circa proprios filios esse solicitos. Cap. I</head>
                  <p>Expedita prima parte huius Libri secundi, in qua determinatum est de regimine nuptiali, restat exequi de
                     secunda, in qua agetur de regimine paternali: non enim sufficit patrifamilias, scire coniugem regere, nisi
                     nouerit filios debite gubernare. Sciendum igitur, quod cum communitas viri et uxoris, et domini et serui
                     pertineant ad domum primam: communitas vero patris, et filii pertineat ad domum iam inesse perfectam: quia
                     domus prima praecedit domum iam in esse perfectam, ideo forte videretur alicui statim post determinationem de
                     regimine nuptiali, determinandum esse de regimine seruorum. Verum quia, ut dicitur primo Politicorum,
                     oeconomiae amplior est solicitudo circa homines quam circa passionem inanimatorum, et circa liberos quam
                     circa seruos, ideo decreuimus prius determinare de regimine <pb n="288"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/288.pdf"
                     /> filiali quam de regimine seruili, tanquam de eo circa quod esse debet amplior cura. In determinando quidem
                     de regimine filiorum, primo ostendere uolumus, quod decet omnes patres circa proprios filios esse solicitos.
                     Nam cognita solicitudine, quae est circa filios habenda, magis incitabuntur parentes ut suos filios bene
                     regant. Possumus autem triplici via venari, quod decet huiusmodi solicitudinem habere parentes. Prima via
                     sumitur ex eo quod patres sunt causa filiorum, et filii habent ab eis esse. Secunda, ex eo quod sunt
                     superiores et praestantiores illis. Tertia vero, ex eo quod inter eos debet esse amicitia naturalis. Prima
                     via sic patet. Nam sicut in naturalibus rebus aspicimus quod nunquam natura dat esse alicui, nisi sit
                     solicita circa ea per quae illud valet conseruari in esse, ut si natura dat esse igni, statim est solicita
                     dare ei leuitatem quandam, per quam feratur sursum, eo quod in loco superiori magis habet in esse conseruari
                     quam in inferiori: sic etiam si natura dat animalibus esse, quia animal sine cibo conseruari non potest,
                     natura est solicita dare animalibus ora et alia organa, per quae possunt sumere cibum et nutrimentum. Quare
                     si patres sunt causa filiorum, et filii naturaliter a patribus esse habent, decet patres habere curam
                     filiorum, et solicitari erga eos, ut inueniant eis illa, per quae possint bene viuere, et per quae valeant
                     conseruari in esse. Secunda via ad inuestigandum hoc idem, sumitur ex eo quod patres sunt praestantiores
                     filiis, et debent praeesse eis. Naturaliter enim semper superiora in inferiora influunt, et ea regulant et
                     conseruant: videmus enim super caelestia corpora influere in haec inferiora, et ea regere, et conseruare.
                     Quare si naturale est, ut superiora et praeeminentia in inferiora influant, et ea regulent et conseruent:
                     decet quemlibet dominantem, et praeeminentem solicitari, quomodo per debita auxilia influat, et subueniat
                     suis subiectis, et quomodo eos regulet et conseruet. Unde et ipse <pb n="289"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/289.pdf"
                     /> Deus, qui singulis rebus praeest, habet solicitudinem, et prouidentiam totius Uniuersi. Patres ergo eo
                     ipso quod naturaliter praesunt filiis, debent circa eorum regimen esse soliciti. Tertia via sumitur ex parte
                     amicitiae naturalis, quae est inter parentes, et filios. De ratione enim amoris, est ut solicitet amantem
                     circa rem amatam, quilibet enim solicitatur circa dilectum: quare cum inter patrem et filium sit amor
                     naturalis, ut probatur 8 Ethicorum, decet patres ex ipso amore naturali, quem habent ad filios, solicitari
                     circa eos. </p>
               </div>
               <div type="chapitre" n="2.2.2">
                  <head>Quod maxime decet Reges et Principes solicitari circa regimen filiorum. Cap. II</head>
                  <p> Licet omnes patres deceat solicitari circa proprios filios, ut patet per rationes superius assignatas:
                     maxime tamen decet Reges, et Principes talem solicitudinem gerere. Quod triplici via venari possumus. Prima
                     via sumitur, ex eorum intelligentia. Secunda, ex bonitate filiorum. Tertia vero, ex utilitate regni. Prima
                     via sic patet. Nam secundum Philosophum in de Animalibus, quod est ex animalibus intelligentius, magis habet
                     solicitudinem circa filios: naturale est enim quemlibet diligere sua opera, ut Philosophus in Ethicorum unde
                     et patres naturaliter diligunt filios, et poetae sua poemata tanquam proprium opus. Quando ergo aliquis est
                     intelligentior, et magis cognoscit proprium opus, tanto maiori solicitudine et dilectione mouetur circa
                     illud. Patres ergo tanto magis debent solicitari circa filios, quanto predentiores sunt, et quanto maiori
                     intelligentia vigent. Sed cum habitum sit quod Reges, et Principes et uniuersaliter omnes dominantes, si
                     debeant naturaliter dominari, oportet quod polleant prudentia et intellectu: tanto <pb n="290"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/290.pdf"
                     /> decet Reges et Principes magis solicitari circa proprios filios quam ceteri, quanto in eis magis vigere
                     debet mentis industria et prudentia regitiua. Secunda via ad inuestigandum hoc idem, sumitur ex bonitate
                     filiorum. Decet enim filios Regum et Principum maiori bonitate pollere quam alios: quia secundum Philosophum
                     in Politic’ secundum quod aliqui sunt in maiori statu et in altiori dignitate, sic debent meliores esse, et
                     esse magis perfecti scientia et virtutibus. Congruum enim est qui alios regere cupit, ut si adeo prudens et
                     bonus, ut ceteri ex ipso possint sumere viuendi exemplum. Filii ergo regum licet non omnes sint reges, tamen
                     quia singuli constituuntur in aliquo principatu et in aliquo dominio, in quo oportet eos alios gubernare;
                     maxime decet eos esse prudentes et bonos. Et cum filii perueniunt ad maiorem bonitatem et prudentiam, si
                     patres circa eos sint soliciti, quam circa ipsos se habeant negligenter, tanto decet Reges et Principes magis
                     solicitari circa proprios filios, quanto filii eorum pollere debent maiori prudentia et ampliori bonitate.
                     Tertia via ad hoc ostendendum sumitur ex utilitate regni. Bonitas enim regni dependet ex bonitate eorum qui
                     sunt in regno, et maxime dependet ex bonitate principantium in ipso. Nam sicut sanitas corporis naturalis
                     dependet ex sanitate omnium membrorum, et maxime ex sanitate cordis et membrorum principalium, eo quod cor et
                     principalia membra habent influere in alia et rectificare ipsa: sic bonitas regni dependet ex bonitate omnium
                     ciuium; maxime tamen dependet ex iis qui principantur et dominantur in regno. Utile est ergo toti regno
                     habere bonos ciues, sed utilius est habere bonos principantes, eo quod principantis sit alios regere et
                     gubernare: tanto ergo magis decet Reges et Principes solicitari circa proprios filios, ut polleant prudentia
                     et bonitate; quanto maior utilitas consurgit ipsi regno ex bonitate <pb n="291"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/291.pdf"
                     /> filiorum Regum, qui debent habere principatum et dominium in regno; quam ex bonitate et prudentia aliorum.
                  </p>
               </div>
               <div type="chapitre" n="2.2.3">
                  <head>Quod regimen paternale sumit originem ex amore; et quod non eodem regimine regendi sunt filii, quo regendi
                     sunt serui. Cap. III</head>
                  <p> Quia post tractatum de regimine coniugis, determinandum est de regimine paternali: videndum est, unde sumit
                     originem regimen paternum, et quo regimine regendi sunt filii. Sciendum ergo triplex esse regimen. Nam omnis
                     regens alios, vel regit eos secundum certas leges, et secundum certa pacta. Et tale regimen (ut superius
                     dicebatur) nominatur politicum vel ciuile. Vel regit eos secundum arbitrium, et hoc potest esse dupliciter:
                     quia vel sic regens intendit bonum proprium, et sic dicitur regimen despoticum vel dominatiuum: vel intendit
                     bonum subditorum, et tale regimen dicitur regale. His autem tribus regiminibus, secundum quod videmus aliquos
                     regnare in ciuitatibus et castris, assimilantur tria regimina reperta in una domo. Nam regnum coniugale
                     assimilatur regimini politico: quia uxori (ut in praehabitis tangebatur) non quis debet praeesse simpliciter
                     ex arbitrio, sed ei praeesse debet ut requirunt leges matrimonii, et ut potius per pacta debita et honesta,
                     quae interueniunt inter virum et uxorem. Regimen vero paternale assimilatur regimini regali. Nam filiis
                     praeest pater ex arbitrio, non secundum conuentiones et pacta. Nam pacta et conuentiones non interueniunt
                     inter subditum et praeeminentem, nisi sit in potestate subiecti eligere sibi rectorem: non est autem in
                     potestate filiorum <pb n="292"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/292.pdf"
                     /> eligere sibi patrem, si ex naturali origine filii procederent a parentibus. Non enim sic filii eligunt
                     sibi patres, ut uxores viros. Quare cum regimen filiorum sit ex arbitrio, et sit propter bonum ipsorum
                     filiorum; huiusmodi regimen non assimilatur regimini politico, sed regali. Unde et Philosophus 1 Politicorum
                     ait, virum praeesse mulieri, et natis tanquam liberis. Non tamen eodem modo principandi: sed mulieri quidem
                     politice, natis autem regaliter. Tertium autem regimen quod est in domo, vel regimen quo regitur familia
                     caetera, assimilatur regimini dominatiuo. His ergo sic ostensis, manifeste apparent vera esse quae in
                     principio capituli proponebantur. Nam si pater debet praeesse filiis regaliter et propter bonum ipsorum: cum
                     amare aliquod, idem sit quod velle ei bonum, pater debet praeesse filiis propter profectus ipsorum, et quia
                     vult eorum bonum. Constat ergo quod huiusmodi regimen sumit originem ex amore. Ex hoc ergo manifeste
                     ostenditur, quod non eodem regimine debent regi filii, quo regendi sunt serui. Nam dominus praeest seruis
                     propter bonum proprium, non propter bonum seruorum: hoc est enim secundum Philosophum praeesse aliquibus
                     dominatiue, non intendere bonum ipsorum, sed proprium: pater tamen debet praeesse filiis propter bonum
                     ipsorum filiorum. Ex ipsa ergo distinctione regiminum: patet, paternale regimen non esse idem quod
                     dominatiuum, sed sumit originem ex amore tamen, ut manifestius appareat quod dicitur, possumus duplici via
                     venare, paternale regimen trahere originem ex amore. Prima via sumitur ex ordine naturali. Secunda ex ipsa
                     perfectione patris. Prima via sic patet. Nam secundum Philosophum ideo natura dedit vim generatiuam rebus, ut
                     quae non possunt perpetuari in seipsis, perpetuantur in suo simili. Quare si regimen paternum ex hoc sumit
                     originem, quia filius naturaliter est quaedam similitudo procedens a patre: cum secundum naturam ad huiusmodi
                     similia fit dilectio, ex <pb n="293"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/293.pdf"
                     /> ipso ordine naturali arguere possumus, paternum regimen in amore fundari, et ex amore oriri. Sicut enim
                     est in hominibus naturalis impetus ad producendum sibi simile, et ad filios procreandum: sic est in eis
                     naturalis impetus ad eos diligendum, et per consequens ad eos gubernandum et regendum, et ad habendum
                     solicitudinem circa ipsos. Est ergo hic naturalis ordo, quod regnum, et solicitudo paterna sumat originem ex
                     amore. Secunda via ad inuestigandum hoc idem, sumitur ex ipsa perfectione patris. Nam unumquodque perfectum
                     est secundum Philosophum, quando potest sibi simile generare. Quare cum quilibet suam perfectionem diligat,
                     naturaliter pater diligit filium, cum proprie filius sit quidam testis perfectionis eius. Quia ergo pater
                     naturalem amorem habet ad filium, ex huiusmodi amore solicitatur, ut ipsum regat et gubernet: quod non esset,
                     nisi paternum regimen ex amore nasceretur. Viso, quod paternum regimen ex amore nascitur, patet quod filiis
                     debet praeesse pater propter bonum filiorum. Non ergo regendi sunt filii eodem regimine, quo serui: quia
                     seruis (secundum quod huiusmodi) quis praeest propter bonum proprium. Si ergo contingat aliquem uti filiis
                     tanquam seruis, hoc est ex imperfectione domus: ut quia forte sic pauper est, quod seruorum copiam habere non
                     potest. Unde et Philosophus 6 Polit’ ait, quod egenis necesse est uti mulieribus et filiis, tanquam seruis.
                        <pb n="294"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/294.pdf"
                     /></p>
               </div>
               <div type="chapitre" n="2.2.4">
                  <head>Quod amor, qui debet esse inter Patrem et filium, sufficienter inducat patres debere filios regere, et
                     filios debere patribus obedire. Cap. IIII</head>
                  <p> Dicebatur in praecedenti capitulo, paternale regimen sumere originem ex amore. Videndum est igitur quantus
                     sit amor patrum ad filios, et filiorum ad patres, ut nobis innotescat, quomodo patres debeant regere filios,
                     et filii patribus obedire. Sciendum ergo per Philosophum 8 Ethic’ triplici ratione probare, parentes plus
                     diligere filios quam econtra. Prima via sumitur ex diuturnitate temporis. Secunda, ex certitudine prolis.
                     Tertia, ex unione parentum ad filios. Prima via sic patet. Nam quanto amor magis durat, tanto vehementior
                     efficitur: amor autem parentum ad filios diuturnior est, quam filiorum ad parentes. Nam statim cum filii
                     nascuntur, parentes diligunt eos: non tamen filii statim incipiunt amare parentes, quia statim non sunt
                     tantae cognitionis ut possint discernere quod sit diligendum. Immo quia pueri mox nati nesciunt discernere
                     parentes ab aliis, non statim per amorem efficiuntur ad illos; sed per processum temporis, quando possunt
                     discernere parentes ab aliis, incipiunt eos diligere. Diuturnior est ergo amor parentum ad filios, quam
                     econuerso: quare fortior et vehementior. Secunda via ad inuestigandum hoc idem, sumitur ex certitudine
                     prolis. Nam parentes magis sunt certi de sua prole quam proles de suis parentibus: proles enim certificari
                     non potest qui fuerint parentes eius, nisi ex quibusdam signis, ut quia puer videt personas aliquas magis
                     affici ad eum quam alias, arguit illas parentes eius, vel auditu, quia hoc audit ab aliis, ideo sic esse <pb
                        n="295"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/295.pdf"
                     /> putat. In principio tamen natiuitatis eius non est illius cognitionis ut possit cognoscere a qua matre
                     procedit, vel a quo patre. Parentes tamen statim cognitionem habent de ipsa prole: ideo magis possunt
                     certificari de ea, quam econuerso, propter quod et vehementius diligunt ipsam, quam econuerso. Nam si inter
                     parentes et filios est amor naturalis, tanto huiusmodi amor est validior, quanto apud parentes est maior
                     certitudo de prole. Ex hac autem ratione ostendi potest, quod et matres plus diligunt filios, quam patres:
                     quia de illis certiores existunt. Tertia via probans hoc idem, sumitur ex unione parentum ad filios. Nam
                     filii sunt magis propinqui et magis uniti parentibus, quam econuerso. Quare cum amor quandam unionem
                     importet, filii tanquam magis uniti et magis propinqui parentibus, magis diliguntur ab ipsis, quam econuerso.
                     Sic enim imaginatur Philosophus, quod filii sunt quasi quaedam pars parentum: Nam filii est quaedam pars a
                     parentibus abscisa. Pars autem magis unitur toti, quia apprehenditur ab ipso; quam totum uniatur parti, quod
                     ab ea comprehendi non potest. In toto enim est assignare aliquid, quod multum distat a parte: sed nihil est
                     in parte, quod multum distet a toto. Quare si pars mouetur ad amorem totius, non adeo feruenter diligeret
                     ipsum, quia videret in ipso toto aliqua quae multum distarent ab ipsa. Sed si totum moueretur ad amorem
                     partis, vehementius amaret eam; quia nihil aspiceret in parte, quod non esset in toto. Filius ergo, qui est
                     quaedam gleba a parentibus descendens, et quia est quaedam pars ipsorum; nihil est in filio, quod non sit
                     aliquo modo propinquum parentibus, et quod secundum aliquem modum non pertineat ad illos. Filii tamen non sic
                     vehementer mouentur ad dilectionem parentum: quia quod est parentum, non sic pertinet ad filios, et per
                     consequens non est sic unitum eis: sed quod est filiorum, pertinet ad parentes. Ex his autem viis Philosophi
                     (ut videtur) sufficienter <pb n="296"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/296.pdf"
                     /> arguere possumus, quod ad parentes spectat solicitari circa regimen filiorum, quia quilibet solicitus esse
                     debet circa ea quae vehementi amore diligit. Ad filios vero pertinet obedire parentibus: quia quilibet illis
                     obedire debet, quos scit eum vehementer diligere, et non intendere nisi ipsius bonum. Sic ergo ex viis
                     Philosophi probare possumus, quae in principio capituli dicebantur. Tamen ut magis specialiter appareat
                     intentum, sciendum quod licet parentes magis afficiantur circa filios, et magis intense velint bonum filiorum
                     quam econuerso: non est tamen inconueniens quantum ad aliquod bonum filios magis diligere quam econuerso. Nam
                     ut dicitur 8 Ethicorum parentes diligunt filios ut existentes aliquid ipsorum: filii autem diligunt parentes,
                     quia sunt ab illis. Amor ergo parentum circa filios procedit a causa ad effectum, et a superiori ad inferius:
                     sed amor filiorum ad eos procedit ab effectu ad causam, et ab inferiori ad superius. Naturale est autem quod
                     superiora influant in inferiora, et conseruent ea: non autem econuerso. Ideo parentes naturaliter afficiuntur
                     ad filios, ut influant in eos, et ut congregent eis bona, ut possessiones et numismata, per quae sufficiant
                     sibi ad vitam, et conseruentur in esse. Parentes ergo congregant pro filiis, non autem econuerso. Immo filii,
                     cum possunt, furantur, et rapiunt bona parentum. Inferiora vero reuerentur, et sunt subiecta superioribus,
                     non econuerso. Ideo filii naturaliter magis honorant, et reuerentur parentes, quam econuerso. Si ergo
                     quaeratur, utrum parentes magis diligant quam econuerso; cum diligere aliquem, idem sit quod velle ei bonum,
                     distinguendum est de ipso bono. Nam si loqueris de bono utili, ut de numismate et de aliis quae ordinantur ad
                     sufficientiam vitae: sic parentes magis diligunt filios, quam econuerso; quia congregant pro eis, non ipsi
                     pro illis. Sed si loqueris de bono, quod est honor et reuerentia: sic filii magis diligunt parentes, quam
                     econuerso. Nam potius parentes <pb n="297"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/297.pdf"
                     /> sustinent vituperia et contumelias filiorum, quam econuerso. Naturale est enim quod etiam usque ad auditum
                     contumelias parentum sustinere non possint. Nam sic indignantur parentes de contumelia filiorum, quam
                     econuerso. Viso, qualis est amor inter patrem et filium, quia parentes afficiuntur ad filios ut congregant
                     eis bona: et congregare aliis bona, et solicitari circa eorum vitam, sit eos regere et gubernare, ex amore
                     quem habent patres ad filios debent eos regere et gubernare. Sed cum filii afficiantur ad parentes, tanquam
                     ad eos, quos volunt esse in honore et reuerentia: cum honorari et reuereri alium sit quodammodo subiici illi;
                     sicut ex amore quem habent patres ad filios debent eos regere et gubernare, sic ex dilectione quam filii
                     habent ad patres, debent eis obedire et esse subiecti. Patet igitur quod quantum ad bonum quod est utile,
                     patres magis diligunt filios, quam filii ipsos. Sed quantum ad bonum, quod est honor et reuerentia, filii
                     plus diligunt patres, quam econuerso. Simpliciter tamen parentes plus dicuntur diligere filios, quam filii
                     ipsos: quia plus solicitantur, et magis assidue cogitant de utilitate filiorum, quam filii de honore et
                     reuerentia ipsorum. <pb n="298"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/298.pdf"
                     /></p>
               </div>
               <div type="chapitre" n="2.2.5">
                  <head>Quod decet omnes ciues, et maxime Reges et Principes sic solicitari circa regimen filiorum, ut ab ipsa
                     infantia instruantur in fide. Cap. V</head>
                  <p> Videntur autem tria ipsi fidei conuenire, per quae triplici via venari possumus, quod omnes ciues, et maxime
                     Reges et Principes circa regimen filiorum sic solicitari debent, ut ab ipsa infantia instruantur in fide.
                     Fides enim primo supra rationem est: et ea, quae sunt fidei, ratione comprehendi non possunt. Secundo ea,
                     quae sunt fidei, simpliciter sunt credenda. Tertio eis est firmiter adhaerendum. Prima autem via sic patet.
                     Nam sic fides supra rationem est, et ea quae sunt fidei ratione comprehendi non possunt: utile est ut in illa
                     aetate proponantur ea quae sunt fidei, in qua ratio non quaeritur dictorum, sed simpliciter acquiescitur
                     dictis. Huiusmodi autem est aetas infantiae. Infantes enim, cum eis a matre vel a patre proponuntur aliqua
                     credenda, non quaerunt rationem dictorum, qui usum rationis non habent, sed simpliciter acquiescunt dictis.
                     Secunda via ad inuestigandum hoc idem sic ostendi potest. Nam ea quae sunt fidei quia supra rationem sunt,
                     ideo eis simpliciter est credendum. Acquiescendum est autem iis quae sunt fidei ex auctoritate diuina, et ex
                     simplici credulitate, non ex perspicacia rationis. non tamen hoc inconuenienter fit, quia nulli dubium esse
                     debet diuinam prudentiam et eius auctoritatem, omnem perspicaciam humani generis superare. Quare utilius
                     auctoritati diuinae simpliciter creditur, quam acquiescatur rationibus et demonstrationibus hominum. Si ergo
                     ea quae sunt fidei simpliciter sunt credenda, conuenienter talia in illa aetate proponuntur, quae sunt
                     simpliciter <pb n="299"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/299.pdf"
                     /> creditiua: talis autem est aetas infantiae. Nam ut in primo libro diximus cum tractauimus de moribus
                     iuuenum, Iuuenes sunt simpliciter creditiui: unde et in 2 Rhetor’ dicitur, quod iuuenes eruditi sunt solum a
                     lege. Appellat autem ibi Philosophus eruditionem a lege, monitiones maternas, et documenta illius fidei quam
                     parentes tenent. Si enim in aliis legibus parentes statim sunt soliciti erudire proprios filios in iis quae
                     sunt fidei suae, et in iis quae pertinent ad eorum legem, eo quod illa aetas sit simpliciter creditiua: tanto
                     magis hoc debent efficere profitentes christianam fidem, quanto lex nostra superat caeteras leges. Sola enim
                     christiana lex est immunis ab omni errorum contagio: in caeteris aliis legibus falsitates aliquae sunt
                     admixtae. Tertia via ad hoc idem probandum, sumitur ex eo quod iis quae sunt fidei est firmiter adhaerendum.
                     Videmus enim quod consuetudo est quasi altera natura, ut dicitur in libro De memoria et reminiscentia: ratio
                     autem huius assignatur in Rhet’ ubi dicitur, quod natura est consuetudo saepe. Saepe autem propinquum est ei
                     quod est Semper: quare consuetudo est propinqua naturae. Quanto ergo aliquid est assuetum, tanto magis utitur
                     in naturam, et tanto feruentius adhaeremus illi. Cum ergo magis simus assuefacti ad ea, circa quae in ipsa
                     infantia insudamus, quam ad alia; et per consequens magis adhaereamus illis, ut firmiter et absque
                     haesitatione adhaerere possimus iis quae sunt fidei; talia proponenda sunt nobis etiam ab ipsa infantia. Unde
                     et Philosophus 2 Meta’ volens probare consuetudinem esse magnae efficaciae, ait, quantam vero vim habeat quod
                     consuetum est, leges ostendunt, in quibus fabulas et apologos plus possunt propter consuetudinem, quam si
                     essent veritates. Si ergo leges Gentilium continentes multas fabulas et apologos idest multa fabulatoria et
                     derisoria, plus possunt propter consuetudinem, et sunt sic applicabiles animo, si pueri ab infantia
                     assuescant illis ut firmiter adhaereant <pb n="300"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/300.pdf"
                     /> fidei christianae, quae sola est catholica et orthodoxa, ab ipsa infantia ea quae sunt fidei sunt
                     iuuenibus proponenda. Verum quia distincte articulos fidei cognoscere, et subtiliter ea quae sunt fidei
                     pertractare, spectat ad clericos doctores instruentes alios in ipsa fide, quam subtilem perscrutationem
                     laici, et maxime pueriscire non possunt: sufficit quod talia proponantur grosse, et in quadam summa: ut quod
                     eis dicatur, quod unus est Deus omnipotens creator omnium, qui est pater et filius et spiritus sanctus. Quod
                     Adam primo parente nostro peccante, et humano genere per peccatum eius infecto, Dei filius, ut nos redimeret,
                     assumpsit carnem in beata Virgine, et est natus ex ipsa. Quod ipse Dei filius propter peccata nostra fuit
                     passus, mortuus, et sepultus. Quod descendit ad inferos, et eduxit inde captiuas animas ibi existentes. Quod
                     tertia die resurrexit a mortuis. Quod ascendit in coelum, sedet ad dexteram Dei patris. Quod iterum venturus
                     est ad iudicium: et omnes resurgemus, et stabimus ante tribunal eius, reddituri de factis propriis rationem.
                     Ita quod qui bona egerunt, ibunt in vitam aeternam: qui vero mala, in ignem aeternum. Debent ergo omnes ciues
                     solicitari circa proprios filios, ut ab infantia instruantur in hac fide; tanto tamen hoc magis decet Reges,
                     et Principes, quanto ex feruore fidei ipsorum potest maius bonum consequi religio christiana, et ex eorum
                     tepiditate potest ei maius periculum imminere. <pb n="301"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/301.pdf"
                     /></p>
               </div>
               <div type="chapitre" n="2.2.6">
                  <head>Quod decet omnes ciues, et maxime Reges, et Principes sic solicitari erga filios ut ab ipsa infantia bonis
                     moribus imbuantur. Cap. VI</head>
                  <p> Quanto anima est nobilior corpore, tanto omnes ciues et maxime Reges, et Principes magis solicitari debent
                     ut proprii filii sint perfecti in anima, quam in corpore. Si ergo solicitantur circa haereditatem, et circa
                     numismata, ut possint subuenire filiis quantum ad indigentiam corporalem: multo magis solicitari debent, ut
                     habeant perfectam animam, et ut virtutibus et bonis moribus imbuantur. Et quia hoc, tantum existit bonum, non
                     debet per negligentiam praeteriri: sed ab ipsa infantia instruendi sunt pueri, ut relinquentes lasciuiam
                     sequantur bonos mores. Possumus autem quadruplici via venari, quod ab ipsa puerilitate instruendi sunt pueri
                     ad bonos mores. Prima via sumitur ex naturalitate delectationis. Secunda, ex rationis defectu. Tertia, ex
                     pronitate quam habemus ad malum. Quarta, ex vitatione oppositi habitus. Prima via sic patet. Nam secundum
                     Philosophum in Ethic’ adeo connaturale est nobis delectari, quod ab ipsa infantia delectari incipimus: nam et
                     pueri statim delectantur, cum incipiunt suggere mammas. Si ergo sic ab ipsa infantia nobiscum crescit
                     concupiscentia delectabilium, ab ipsa infantia est tali concupiscentiae resistendum: ex ipsa ergo
                     connaturalitate delectationis, statim cum pueri sunt sermonum capaces, sunt instruendi ad bonos mores, et
                     debent eis fieri monitiones debitae. Secunda via ad inuestigandum hoc idem, sumitur ex rationis defectu. Nam
                     tunc aliqui sunt magis mouendi ad bonos mores, quando magis incitantur ad lasciuiam, et magis sunt passionum
                        <pb n="302"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/302.pdf"
                     /> insecutores: sed (ut patet per Philosophum in 2 Rhetoricorum) in iuuenili aetate maxime sunt homines
                     lasciui et passionum insecutores: ergo tunc maxime est subueniendum, ut per monitiones debitas, et per
                     correctiones conuenientes retrahantur a lasciuiis. Quare cum rationis sit concupiscentias refraenare et
                     lasciuias, quanto aliquis magis a ratione deficit, tanto magis inclinatur ut sequatur passiones. In iuuenili
                     ergo aetate sunt pueri instruendi ad bonos mores: quia tunc magis ab usu rationis deficiunt, et sunt magis
                     passionum insecutores. Tertia via sumitur ex pronitate quam habemus ad malum. Nam cum aliquis est pronus ad
                     aliquid, oportet ipsum multum assuescere in contrarium, ne inclinetur ad illud: ut plurimum enim homines
                     secundum mores sunt quasi quaedam virga inclinata ad malum: unde et Philosophus circa finem 2 Ethic’ hoc modo
                     docet nos dirigere ad bonos mores, quo dirigitur virga tortuosa. Volens enim virgam tortuosam rectificare,
                     inclinat eam ad partem contrariam valde, quae sic inclinata redit ad medium et ad rectitudinem. Sic nos, quia
                     obliquitatem et pronitatem habemus ad malum, et ad delectationes illicitas, debemus per multum tempus ab
                     illicitis delectationibus abstinere, ut possimus hanc pronitatem vitare. Immo sicut virga rectificanda ad
                     partem contrariam, ultra medium inclinatur ut possit ad medium redire: sic et nos in fugiendo delectabilia,
                     debemus ultra medium nos facere, idest debemus multas delectationes etiam licitas cauere, ut faciliter ab
                     illicitis abstinere possimus. Si ergo tantam pronitatem habemus ad malum, et oportet nos sic per diuturna
                     tempora assuescere ad contrarium, ut ad bonum; ut facilius hanc pronitatem vitare possimus, est ab ipsa
                     infantia inchoandum, ut relinquentes lasciuias sequamur bonos mores, nec est ulterius differendum. Quarta via
                     sumitur ex vitatione habitus contrarii. Nam quia iuuenes molles sunt et ductiles, si sine fraeno sequantur
                     lasciuias, <pb n="303"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/303.pdf"
                     /> statim imprimuntur in eis habitus vitiosi: sicut in cera molli et ductili statim imprimitur forma sigilli.
                     Ne ergo iuuenes informentur habitibus vitiosis, statim ab ipsa infantia sunt monendi et corrigendi; ut per
                     monitiones et correctiones debitas a lasciuiis retrahantur. Decet ergo omnes ciues solicitari erga filios, ut
                     ab ipsa infantia instruentur ad bonos mores. Tanto tamen hoc magis decet Reges et Principes, quanto bonitas
                     filiorum est utilior ipsi regno, et quanto ex eorum malitia potest in regno maius periculum imminere. </p>
               </div>
               <div type="chapitre" n="2.2.7">
                  <head>Quod filii nobilium, et maxime Regum et Principum ab ipsa infantia sunt tradendi literalibus disciplinis.
                     Cap. VII</head>
                  <p> Licet deceret omnes homines cognoscere literas; ut per eas prudentiores effecti, magis possent illicita
                     praecauere: videntur tamen aliqui licitam excusationem habere, si non insudant studio literarum. Huiusmodi
                     autem sunt pauperes, non habentes necessaria vitae: qui si retrahantur a liberalibus disciplinis, ut quaerant
                     sibi necessaria vitae; videntur excusabiles esse. Nobiles autem, et maxime Reges et Principes in diuitiis et
                     possessionibus abundantes, omnino reprehensibiles existunt, si non sic solicitantur erga regimen filiorum, ut
                     etiam ab ipsa infantia tradantur liberalibus disciplinis. Quod autem studium literarum sit ab ipsa infantia
                     inchoandum, possumus triplici via venari. Prima sumitur ex parte eloquentiae. Secunda ex parte attentionis.
                     Tertia ex parte perfectionis, quae est ex scientia acquirenda. Decet enim volentes literas discere, literales
                     sermones scire distincte proferre. Decet etiam eos esse attentos, et studiosos <pb n="304"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/304.pdf"
                     /> circa ea, quae in literis traduntur. Tertio decet ipsos, secundum modum sibi possibilem, ad perfectionem
                     scientiae peruenire. Prima via sic patet. Nam videmus in idiomatibus vulgaribus, quod raro potest quis debite
                     et distincte proferre aliquod idioma, nisi sit in eo in ipsa infantia assuefactus; qui enim in aetate
                     perfecta transfert se ad partes longinquas ubi idiomata differunt a materno, etiam si per multa tempora in
                     partibus illis existat, vix aut nunquam potest recte loqui linguam illam; et ab incolis illius terrae semper
                     cognoscitur ipsum fuisse aduenam, et non fuisse in illis partibus oriundus. Si ergo sic est in idiommatibus
                     laicorum, multo magis hoc erit in idiomate literali, quod est Phisicum idioma. Videntes enim Philosophi
                     nullum idioma vulgare esse completum et perfectum, per quod perfecte exprimere possent naturas rerum, et
                     mores hominum, et cursus astrorum, et alia de quibus disputare volebant, inuenerunt sibi quasi proprium
                     idioma, quod dicitur latinum, vel idioma literale: quod constituerunt adeo latum et copiosum, ut per ipsum
                     possent omnes suos conceptus sufficienter exprimere. Quare si hoc idioma est completum, et alia idiomata non
                     possumus recte et distincte loqui, nisi ab ipsa infantia assuescamus ad illa: ex parte eloquentiae, videlicet
                     ut recte et distincte loquamur idioma latinum, si volumus literas discere, debemus ab ipsa infantia literis
                     insudare. Secunda via ad inuestigandum hoc idem, sumitur ex parte attentionis et feruoris, qui est in studio
                     adhibendus: nunquam autem quis bene studet, nisi sit feruens, et attentus circa studium. Cum ergo consuetudo
                     sit quasi altera natura, cum secundum Philosophum in Polit’ nobis magis placeant illa opera, ad quae sumus ab
                     ipsa infantia assueti: quia quilibet est magis intentus, et feruens circa ea quae sibi magis sunt placita; ut
                     possimus esse attenti et feruentes circa studium literale, ab infantia insudandum est literalibus
                     disciplinis. <pb n="305"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/305.pdf"
                     /> Tertia via sumitur ex parte perfectionis, quae est ad scientiam acquirandam. Nam raro aut nunquam quis
                     peruenit ad perfectionem scientiae, nisi quasi ab ipsis cunabulis vacare incipiat ad ipsam. Nam licet
                     intelligentiae etiam ab ipsa creatione sint bene dispositae ad intelligendum et ad cognoscendum naturas
                     rerum: homo tamen a sui natiuitate est male dispositus ad capiendam disciplinam. Licet enim unus homo sit
                     melioris ingenii quam alius, uniuersaliter tamen homines male nati sunt ad sciendum: quia nostra cognitio
                     incipit a sensu et a posterioribus. Unde et Philosophus in primo de anima vult, quod anima plus temporis
                     apponat in ignorantia, quam in scientia. Per multum enim temporis quis insudat studio, antequam peruenire
                     possit ad perfectionem scientiae. Quare si vita nostra est breuis, et artes et scientiae sunt difficiles et
                     longae, et homines communiter male nati sunt ad capescendam scientiam; si volumus ad aliquam perfectionem
                     scientiae peruenire, debemus ab ipsa infantia et quasi ab ipsis cunabulis inchoare. Decet ergo omnes nobiles,
                     et maxime Reges, et Principes, si volunt suos filios distincte et recte loqui literales sermones, et si
                     volunt eos esse feruentes, et attentos circa ipsos, et peruenire ad aliquam perfectionem scientiae, ab ipsa
                     infantia eos tradere literalibus disciplinis. Nam (ut superius dicebatur) nullus est naturaliter dominus,
                     nisi vigeat prudentia et intellectu. Quare si per cognitionem literarum efficitur quis intelligentior, et
                     magis viget prudentia et intellectu: tanto magis decet filios Regum, et Principum etiam ab ipsa infantia
                     insudare literalibus disciplinis, quanto decet eos intelligentiores et prudentiores esse, ut possint
                     naturaliter dominari. Posset autem ad hoc idem alia ratio adduci. Nam nisi princeps vigeat prudentia et
                     intellectu, de facili conuertitur in tyrannum: quia non curabit de operibus virtutum, sed appretiabitur
                     nummismata, et exteriora bona ultra <pb n="306"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/306.pdf"
                     /> quam debeat. Erit ergo Tyrannus, et populi depraedator. Ne ergo filii Regum, et Principum cum ponuntur in
                     aliquo dominio tyrannizent, decet ipsos etiam ab ipsa infantia insudare literis, ut vigere possint prudentia
                     et intellectu. </p>
               </div>
               <div type="chapitre" n="2.2.8">
                  <head>Quas scientias debent addiscere filii nobilium, et maxime filii Regum, et Principum. Cap. VIII</head>
                  <p> Septem scientias esse famosas apud antiquos, antiqua auctoritas protestatur. Huiusmodi autem sunt,
                     Grammatica; Dialectica, Rhetorica, Musica, Arithmetica, Geometria, et Astronomia. Has autem omnes liberales
                     vocant, eo quod filii liberorum, et nobilium ponebantur ad illas. Addiscebant enim primo filii nobilium
                     grammaticam. Nam grammatica secundum Alpharabium inuenta est, ne erretur in lingua, et ne peccetur in
                     sermone. Addiscimus enim per grammaticam idioma latinum, quod est idioma Philosophorum: sub tali enim sermone
                     Philosophi suam scientiam tradiderunt. Quare si per nosipsos non sufficimus ad inuenienda omnia scientifica,
                     sed indigemus ad hoc auxilio Philosophorum et Doctorum, expedit nos scire idioma illud, in quo doctores et
                     Philosophi sunt locuti: et quia hoc scitur per grammaticam, ideo grammatica inter liberales scientias est
                     computanda, quia filii liberorum et nobilium instruebantur in illa. Secunda liberalis scientia dicitur esse
                     dialectica, quae docet modum arguendi et opponendi. Nam modus sciendi noster, est ut per debita argumenta, et
                     per debitas rationes manifestemus propositum. Oportuit ergo inuenire aliquam scientiam docentem modum, quo
                     formanda sunt argumenta, et rationes. Nam nisi modum arguendi sciremus, possemus in arguendo peccare, et per
                     consequens <pb n="307"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/307.pdf"
                     /> decipi. Crederemus aliquando bene concludere, et concluderemus falsum: eo quod ignoraremus arguendi modum.
                     Sicut igitur necessaria est grammatica, quae est directio linguae, ne erremus in loquendo: sic secundum
                     Alpharabium necessaria est Dialectica, quae est directio intellectus, ne erretur in arguendo. Tertia scientia
                     liberalis dicitur esse Rhetorica. Est autem Rhetorica, ut innuit Philosophus in Rhetoricis suis, quasi
                     quaedam grossa dialectica. Nam sicut fiendae sunt rationes subtiles in scientiis naturalibus et in aliis
                     scientiis speculabilibus, sic fiendae sunt rationes grossae in scientiis moralibus, quae tractant de
                     agibilibus. Quare sicut necessaria fuit dialectica, quae docet modum arguendi subtilem et violentiorem: sic
                     necessaria fuit rhetorica, quae est quaedam grossa dialectica docens modum arguendi grossum et figuralem.
                     Haec autem necessaria est filiis liberorum et nobilium, et maxime Regum, et Principum: quia horum est
                     conuersari inter gentes et dominari populo, qui non potest percipere nisi rationes grossas et figurales.
                     Quarta scientia liberalis dicitur esse Musica. Haec secundum Philos’ 8 Polit’ conuenit ipsis iuuenibus, et
                     maxime filiis liberorum, et nobilium propter rationes multas. Quarum una est, quia pueri nihil tristabile
                     sustinere possunt: quare si debent eis aliqua delectabilia concedi, dignum est quod ordinentur ad
                     delectationes innocuas: quare (secundum eundem Philosophum) musica est consentanea naturae iuuenum, quia
                     habent innocuas delectationes. Secunda ratio ad hoc idem esse potest, quia (ut Philosophus innuit in eodem 8
                     Poli’) mens humana nescit ociosa esse. Ideo (ut videtur) ocium bonum est aliquando interponere inter
                     delectationes musicales, quae sunt licitae et innocuae. Maxime autem hoc decens est filiis liberorum et
                     nobilium, qui non vacantes moechanicis artibus, remanent ociosi, nisi studerent literalibus disciplinis, et
                     nisi suis exercitiis interponerent delectationes musicales, quae sunt licitae et honestae. Tangit <pb n="308"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/308.pdf"
                     /> enim Philosophus multas rationes in Politicis, per quas ostendi posset, quod filios nobilium decet
                     addiscere musicam. Sed de his forte infra tangetur. Quinta scientia liberalis dicitur esse arithmetica,
                     docens proportiones numerorum, ad quam forte filii liberorum ideo tradebantur, quia sine ea musica sciri non
                     potest. Sexta scientia liberalis est geometria, quae docet cognoscere mensuras et quantitates rerum. Ad hanc
                     autem filii nobilium, ideo forte tradebantur, quia sine ea Astronomia, quae est de quantitate astrorum, et de
                     substantia syderum, et de cursibus eorum, perfecte sciri non potest. Septima scientia liberalis dicitur esse
                     astronomia, circa quam forte antiquitus filii nobilium ideo insudabant, quia gentiles circa iudicia astrorum
                     nimis erant curiosi. Nunquam enim volebant bella inchoare, nec aliqua opera incipere, nisi considerato gradu
                     ascendente, et inspecta conditione caeli: et quia hoc per astronomiam cognoscitur, ideo filii liberorum et
                     nobilium volebant in astronomicis esse instructi. Sic ergo antiqui de liberalibus senserunt, et has septem
                     artes nimium extollebant. Veruntamen plures sunt aliae scientiae longe nobiliores istis. Nam Naturalis
                     Philosophia docens cognoscere naturas rerum, longe melior est, quam aliqua praedictarum. Sed hoc declarare
                     non patitur perscrutatio praesens, quae debet esse grossa et figuralis. Rursus et Metaphysica, quae modo
                     humano et per rationes humanitus inuentas, tractat de Deo et de substantiis separatis, longe nobilior est,
                     quam naturalis Philosophia, et etiam quam aliqua praedictarum, de qua Philosophus ait primo Meta’ quia nulla
                     est dignior ipsa quod intelligendum est de scientiis humanitus inuentis, inter quas Metaphysica primatum
                     tenet. Amplias Theologia, quae est de Deo et de Angelis non modo humano sed diuino, et non per humanam
                     inuentionem sed magis per inspirationem diuinam, longe et incomparabiliter nobilior et dignior est omnibus
                     aliis. Adhuc quaedam morales scientiae, ut Ethica, quae est de regimine <pb n="309"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/309.pdf"
                     /> sui, et Oeconomica, quae est de regimine familiae: et Politica, quae est de regimine ciuitatis et regni,
                     valde sunt utiles et necessariae filiis liberorum et nobilium. Immo (ut in prosequendo patebit) filii
                     nobilium, et maxime filii Regum et Principum, si velint politice viuere, et velint alios regere et gubernare,
                     maxime circa has debent insistere. Sunt autem et aliae scientiae subalternatae et suppositae istis: ut
                     perspectiua, quae est de visu, est sub Geometria. Medicina vero est sub naturali Philosophia. Leges et iura,
                     quae sunt de actibus hominum, sub politica, quae est de regimine ciuitatum. Nam (ut alibi nos dixisse
                     meminimus) omnes legistae sunt quasi quidam idiotae politici. Nam sicut laici et vulgares, quia arguunt et
                     formant rationes suas, quem modum arguendi docet dialectica, ideo ipsi quia non arguunt artificialiter et
                     dialectice, appellantur a Philosopho idiotae dialectici: sic Legistae, quia ea de quibus est politica, dicunt
                     narratiue et sine ratione, appellari possunt idiotae politici. Ex hoc autem patere potest quod magis
                     honorandi sunt scientes politicam et morales scientias, quam scientes leges et iura. Nam quanto scientes et
                     dantes causam, honorabiliores sunt loquentibus et non reddentibus causam dicti: tanto tales honorobiliores
                     sunt illis. Ex hoc autem apparere potest, qui scientes magis sint honorandi. Nam primo honorandi sunt diuini
                     et scientes theologiam; quia sicut Deus ipse, est Deus omnium entium; sic theologia, quae principaliter est
                     de Deo, est dea omnium, et domina humanarum scientiarum. Post theologos vero magis honorandi Metaphysici:
                     quia (ut superius dicebatur) inter scientias humanitus inuentas metaphysica primatum tenet. Post hos quidem
                     honorari debent naturales Philosophi: quia naturalis Philosophia licet sit infra metaphysicam, tenet tamen
                     principatum inter omnes alias scientias inuentas ab homine. Sic ergo scientes gradatim sunt honorandi. His
                     ergo scientiis sic diuisis, de leui patere potest, circa quas scientias <pb n="310"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/310.pdf"
                     /> filii nobilium, et maxime Regum, et Principum debeant insudare. Nam cum oporteat eos esse quasi semideos,
                     et debite et absque negligentia negotium regni intendere, non vacat eis subtiliter perscrutari scientias:
                     maxime igitur decet ipsos bene se habere circa diuina, et esse instructos et firmos in fide, et illas
                     scientias scire, per quas quis se et alios nouit regere et gubernare. Huiusmodi autem sunt scientiae morales.
                     Alias ergo scientias in tantum decet eos scire, inquantum deseruiunt morali negocio. Decet igitur eos scire
                     grammaticam, ut intelligant idioma literale: secundum quod idioma tam morales scientiae quam aliae facilius
                     traduntur. Imo si nunquam grammatica deseruiret negocio morali, decet Reges, et Principes scire idioma
                     literale, ut possint secreta sua alii scribere et legere absque aliorum scitu. Filii ergo nobilium
                     quantumcunque intendant esse milites, et vacare negocio politico, debent insudare, ut sciant idioma literale.
                     Debent etiam aliquid addiscere de dialectica et rhetorica, ut ex hoc subtiliores fiant ad intelligendum
                     quaecunque proposita: quo facto totum suum ingenium debent exponere, ut bene intelligant moralia et ut sciant
                     se et alios regere. Nam et de musica secundum Philosophum in politicis eos scire decet, inquantum deseruit ad
                     bonos mores. Sic ergo morale negocium scire expedit ab iis qui cupiunt principari: ut si omnes alias
                     scientias ignorarent, adhuc studere debent, ut eis moralia vulgariter et grosse proportionentur: quia per ea
                     princeps sufficienter instruitur, qualiter debeat principari, et quo se et ciues inducere debeat ad virtutes.
                        <pb n="311"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/311.pdf"
                     /></p>
               </div>
               <div type="chapitre" n="2.2.9">
                  <head>Qualis debeat esse magister, qui filiis nobilium, et maxime Regum, et Principum est proponendus. Cap.
                     IX</head>
                  <p> Philosophus circa finem 3 Ethicorum, concupiscibilem siue sensualitatem assimilat puero, et rationem
                     assimilat paedagogo. Sicut ergo concupiscibilis indiget ratione dirigente et regulante: sic puer indiget
                     magistro et paedagogo. Quare sicut ratio semper deprecatur ad optima, ut in eodem tertio Ethicorum dicitur:
                     sic et magister puerorum semper debet eos ad optima instigare. Si igitur in doctrina puerorum finis intentus
                     est, instigatio ad optima; quia ex fine accipienda est ratio omnium aliorum, talis quaerendus est magister,
                     qui possit iuuenes sibi commissos ad optima inducere. Optimum autem et bonum, ad quod inducendi sunt iuuenes,
                     est duplex: scientia scilicet, et mores. Ad bonos autem mores inducitur dupliciter quis, exemplo per
                     bonitatem vitae, et verbo per monitiones debitas. Quantum ad praesens spectat, Magister puerorum nobilium, et
                     maxime Regum et Principum, tria in se habere debet. Debet esse sciens in speculabilibus. Prudens in
                     agibilibus. Et bonus in vita. Ad hoc autem quod sit sciens in speculabilibus, requiruntur tria. Quod sit
                     inuentiuus ex se. Quod intelligat aliorum dicta. Et tertio quod sit iudicatiuus tam de inuentis, quam de iis
                     quae ab aliis intellexit. Inuentiuus enim esse debet: quia qui nullo modo scit aliqua inuenire, sed solum
                     nouit aliorum dicta referre, magis est recitator, quam doctor: decet igitur ipsum esse inuentiuum. Secundo
                     decet ipsum esse intelligentem et perspicacem. Nam sicut nullus bene et perfecte sibi sufficit in vita sed ad
                     hoc quod habeamus sufficientiam in vita, oportet nos in societate viuere, ita ut per auxilia aliorum
                     subueniatur nobis ad indigentiam <pb n="312"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/312.pdf"
                     /> vitae: sic et forte multo magis, ut patet per Philosophum 2 Metaphysicae, nullus sibi sufficit in
                     speculando, sed semper posteriores Philosophi ex dictis aliorum priorum habuerunt iuuamenta et auxilia. Non
                     ergo sufficit ad perfectionem scientiae quod aliquis sit inuentiuus ex se, sed quod sit perspicax et
                     intelligens aliorum dicta. Tertio oportet ipsum esse iudicatiuum: nam perfectio scientiae potissime in
                     iudicio consistit. Non enim satis est aliorum dicta intelligere, et de se multa inuenire, nisi tam de
                     intellectis quam de inuentis nouerit iudicare quae sunt tenenda, et quae respuenda. Quantum ergo ad scientiam
                     talis debet quaeri doctor, qui sit inuentiuus ex se, intelligens alios, et bene iudicatiuus tam de inuentis
                     quam de intellectis. Nam et dato quod filii nobilium, et maxime Regum, et Principum nolint omnino ad
                     profunditatem scientiae ingredi, sed sufficiat eis aliqua de his cognoscere: nihilominus tamen doctorem bene
                     scientem debent inquirere, eo quod doctrina prudentium facilis, et qui clare intelligit, clare loquitur. Illa
                     ergo modica quae scire cupiunt, facilius, clarius, et rectius intelligent a sciente, quam ab inscio. Viso
                     qualis debet esse doctor, et quomodo debet esse sciens ut doceat in scientia: restat videre, qualiter debet
                     esse prudens in agibilibus ut instruat in bonis moribus. Ad huiusmodi autem prudentiam describendam, licet
                     enumerare possemus omnia illa octo quae in primo libro de prudentia tetigimus, sufficiat tamen ad praesens
                     quatuor de illis enumerare. Doctor enim puerorum nobilium debet esse sic prudens in agibilibus, ut sit memor,
                     cautus, prouidus, et circumspectus. Debet enim esse memor, recolendo praeterita. Nam sicut volens rectificare
                     virgam, nunquam eam rectificare posset nisi cognosceret ex qua parte esset obliquata: sic volens alios
                     rectificare nunquam eos congrue rectificare posset nisi haberet praeteritorum notitiam, per quae cognosceret
                        <pb n="313"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/313.pdf"
                     /> quomodo obliquata essent. Decet igitur aliorum directorem memorem esse praeteritorum. Secundo decet ipsum
                     esse prouidum futurorum. Nam sicut aliorum director debet cogitare praeterita, ut sciat quomodo per tempora
                     praeterita obliquati fuerint qui ab eo sunt dirigendi: sic debet prouidere futura, ut adhibeat medicamenta ad
                     ea, per quae in posterum facilius obliquari possint. Tertio decet ipsum esse cautum, quia ut in primo libro
                     tetigimus, sicut in cognoscendo et speculando est adhibenda cautela, ne falsa admisceantur veris: sic in
                     agendis conuenit hominem esse cautum, ne mala admisceantur bonis: quaedam enim secundum se mala
                     superficietenus considerata, apparent bona: sicut quaedam falsa apparent vera. Quare sicut doctor est in
                     speculabilibus, sic decet esse diligentem et cautum, ut proponat suis auditoribus vera sine admixtione
                     falsorum. Sic qui vult iuuenes dirigere debet esse, cautus proponens eis bona sine admixtione malorum. Quarto
                     huiusmodi doctor debet esse circumspectus, vel expertus. Nam experti, est particularia cognoscere: sic et
                     huiusmodi doctor debet cognoscere particulares conditiones illorum iuuenum, quos debet dirigere. Nam secundum
                     quod iuuenes habent alias, et alias conditiones, et sunt proni ad alia et ad alia: sic sunt aliter et aliter
                     instruendi. Talis ergo debet esse doctor iuuenum, ut eos per debitos sermones, et per debitas monitiones
                     inducat ad bonum. Verum quia ad bonum quis inducitur non solum monitionibus vel correctionibus, sed etiam
                     operibus et exemplis; requiritur quod huiusmodi doctor sit in vita bonus et honestus. Nam quia aetas
                     iuuenilis valde est prona ad intemperantiam et lasciuiam; quantumcunque puerorum doctor eis verba bona
                     proponeret, si tamen opere contraria faceret, iuuenes illi exemplo inducti de facili ad illicita declinarent.
                     Patet igitur talem quaerendum esse doctorem, qui quantum ad scientiam speculabilium sit inuentiuus <pb
                        n="314"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/314.pdf"
                     /> ex se, intellectiuus aliorum, et iudicatiuus tam inuentorum quam intellectorum. Quantum vero ad prudentiam
                     agibilium, decet ipsum esse memorem, prouidum, cautum, et circumspectum. Quantum autem ad vitam, decet ipsum
                     esse honestum, et bonum. Si ergo Reges et Principes et uniuersaliter omnes ciues valde solicitantur, qualem
                     proponant suis numismatibus, possessionibus, et rebus inanimatis: quia secundum Philosophum 1 Politicorum,
                     semper de animatis amplior cura habenda quam de inanimatis, et de filiis quam de aliis; valde deberent esse
                     soliciti, et cum magna diligentia attendere, qualem magistrum proponerent in regimine filiorum. </p>
               </div>
               <div type="chapitre" n="2.2.10">
                  <head>Qualiter circa loquelam, circa visum, et auditum instruendi sunt iuuenes. Cap. X</head>
                  <p> Circa finem 7 Politicor’ docet Philosophus iuuenes cohibendos esse circa locutionem, visionem, et auditum:
                     non enim decet pueros qualitercunque loqui, nec decet eos qualiacunque videre, vel qualiacunque audire; sed
                     est ibi modus aliquis adhibendus. Circa locutionem quidem iuuenes tripliciter peccare videntur. Primo, quia
                     de facili loquuntur lasciua. Secundo, quia de leui loquuntur falsa. Tertio, quia ut plurimum loquuntur fatua
                     et imprae meditata. Loquuntur enim de leui lasciua, quia (ut superius in primo libro dicebatur) iuuenes sunt
                     insecutores passionum, et ad lasciuiam proni. Quare cum semper sit adhibenda cautela ubi periculum imminet,
                     cohibendi sunt iuuenes a locutione lasciua, et a sermonibus turpibus: et sunt increpandi et etiam corrigendi,
                     si eos talia loqui contingat. Ratio autem quare sunt a sermonibus turpibus prohibendi, est secundum
                     Philosophum, quia ex talibus locutionibus de facili ad opera turpia inclinantur: <pb n="315"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/315.pdf"
                     /> ipsa enim locutio turpem facit in nobis memoriam delectabilium illicitorum: qua facta, augetur
                     concupiscentia circa illa: concupiscentia vero augmenta facilius inclinamur ad ipsa: propter quod bene dictum
                     est, quod corrumpunt bonos mores colloquia praua. Cohibendi ergo et corrigendi sunt iuuenes, ne loquantur
                     lasciua. Secundo sunt cohibendi et corrigendi; ne loquantur falsa. Nam (ut superius diximus) iuuenes sunt de
                     facili mentitiui: cum ergo consuetudo sit quasi altera natura, ex quo iuuenilis aetas inclinat eos ad
                     dicendum falsum et mendacium, quod secundum Philosophum 4 Ethicor’ est per se prauum et fugiendum, per
                     debitas monitiones et correptiones inducendi sunt ut relinquentes mendacium adhaereant veritati, quae
                     secundum Philosophum in eodem 4 Ethic’ est per se bona et laudabilis. Tertio cohibendi sunt, ne absque
                     praemeditatione loquantur. Nam iuuenes sunt inexperti, et pauca cognouerunt: quia ergo pauca cognoscunt, ad
                     pauca respicientes enunciant facile, idest enunciant cito et debiliter, quare monendi sunt, ne statim ad
                     interrogata respondeant. Licet enim nullus repente fiat summus, et iuuenes non statim possint esse perfecti
                     et prudentes; tamen si assuefiant, ut praemeditati respondeant, et ut prae cogitent in sermonibus
                     proferendis, per successionem temporis disponentur ut proferant sermones irreprehensibiles. Viso qualiter
                     paedagogi et doctores iuuenum debent eos instruere quomodo se habeant ad loquelam. Restat videre, quomodo
                     sunt instruendi, ut se habeant circa visum. In visione autem iuuenum duplex cautela est adhibenda. Primo
                     quantum ad visibilia. Secundo quantum ad modum videndi. Quantum ad visibilia quidem, quia sicut non decet eos
                     turpia sequi: sic indecens est eos turpia videre. Ratio autem eius assignatur a Philosopho 7 Polit’ ubi ait,
                     quod omnia prima amamus magis: propter quod oportet ab ipsis iuuenibus extranea facere quaecunque sunt
                     turpia, et quaecunque infectionem habent: quia quae primo aspiciuntur, <pb n="316"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/316.pdf"
                     /> cum maiori admiratione videntur, quare magis sumus attenti circa illa, et per consequens ea magis
                     memoriter retinemus. Iuuenes igitur, quia eis quasi omnia sunt noua, maiori ardore feruntur in illa quae
                     vident. Quare si contingat eos videre turpia, magis recordantur de illis, et per consequens inclinantur ad
                     concupiscendum ea. Unde et Philosophus prohibet, ut non solum prohibeantur iuuenes ad videndum turpia in re,
                     sed etiam in picturis et in imaginibus: ut si mulieres nudae essent depictae vel sculptae, non essent
                     iuuenibus ostendendae. Nam quia satis illa aetas de se prouocatur ad lasciuiam et ad passiones insequendas,
                     non oportet ipsam per visionem turpium ad ulteriorem prouocare. Secundo adhibenda est cautela in iuuenibus,
                     ut instruantur quod palpebras oculorum cum maturitate eleuent, ut non habeant oculos vagabundos. Inclinatur
                     enim aetas illa (eo quod omnia respiciat tanquam noua) ut omnia videre velit, et circa omnia visu vagatur:
                     quod in Regibus, et Principibus valde est indecens, si habeant oculos vagabundos. Nam ex hoc iudicantur leues
                     corde, et paruifici, et pusillanimes: eo quod videantur de omnibus admirari. Eos igitur qui debent principari
                     et dominari etiam ab ipsa infantia monendi sunt de modo videndi, ut mature se habeant circa eleuationem
                     oculorum, et circa videndi modum: nam facilius quis vir factus obseruat quod ab infantia assueuit. Ostenso,
                     quomodo instruendi sunt iuuenes quantum ad loquelam, et visionem: restat ostendere, quomodo sunt instruendi,
                     ut se habeant ad auditum. Circa quem (quantum ad praesens spectat) etiam duplex cautela est adhibenda. Primo,
                     quantum ad res auditas. Secundo, quantum ad eos quos audit. In rebus autem auditis obseruatur cautela quantum
                     ad iuuenes, si prohibeantur ab auditione turpium. Nam secundum philosophum vii Polit’ ubi de hac materia
                     loquitur, prohibendi sunt iuuenes, ne audiant quodcunque turpium: quia audire, <pb n="317"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/317.pdf"
                     /> est prope ad ipsum facere. Ideo ergo secundum Philosophum cohibendi sunt iuuenes ab auditione turpium:
                     quia ex hoc de facili inclinantur ad opus. Secundo, adhibenda est cautela in ipsis iuuenibus quantum ad eos
                     quos audiunt: quia sicut decens est audire eos honesta, et pulchra, et indecens audire turpia: sic decet eos
                     audire viros bonos et honestos, et cohibendi sunt ne audiant maliloquos et inhonestos. </p>
               </div>
               <div type="chapitre" n="2.2.11">
                  <head>Quot modis peccatur circa cibum, et qualiter se debeant habere iuuenes circa ipsum. Cap. XI</head>
                  <p> Diximus superius, iuuenes ab infantia instruendos esse in bonis moribus: verum quia (ut supra dicebatur) in
                     morali negocio sermones uniuersaliores minus proficiunt, oportet specialiter tradere, quomodo iuuenes sunt in
                     bonis moribus instruendi. Quare postquam diximus, quomodo se habere debent circa loquelam, et circa visum, et
                     auditum. Restat ostendere, quomodo se habere debeant circa cibum, et circa potum, et circa venerea, siue
                     circa matrimonium contrahendum. Sed primo dicemus, quot modis peccatur circa sumptionem cibi: et qualiter se
                     debeant habere iuuenes circa ipsum. Circa cibum autem contingit sex modis peccare, vel delinquere. Primo si
                     sumatur ardenter. Secundo, si nimis. Tertio, si turpiter. Quarto, si inordinate. Quinto, si nimis laute vel
                     delicate. Sexto, si nimis studiose. Delinquitur enim primo circa cibum, si sumatur ardenter. Nam hoc non
                     solum nocet animae, quia nimis ardenter et auide sumentes cibum fiunt gulosi et intemperati; sed etiam nocet
                     corpori. Nam cibus nimia auiditate sumptus non bene masticatur, et per consequens minus semper digeritur. <pb
                        n="318"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/318.pdf"
                     /> Ordinauit enim natura animalibus dentes, ut per eos cibus debite tritus, facilius pateretur a calore
                     naturali, et per consequens facilius conuerteretur in nutrimentum: sicut ligna minute trita facilius
                     igniuntur, et conuertuntur in ignem. Hunc autem ordinem naturalem, ut plurimum non obseruant sumentes cibum
                     auide. Nam (ut innuit Philosophus 3 Ethicorum) modica delectatio est, cum cibus attingit linguam: sed maior
                     est, cum attingit guttur. Gulosi ergo, qui nimis auide et cum magna delectatione cibum sumunt, non multum
                     delectantur, quod cibus diu in ore existat, sed cupiunt quod cito perueniat ad guttur. Ideo tales ut plurimum
                     cibum non masticant, sed eum immasticatum trasglutiunt. Quare sequitur cibum sic sumptum non bene digeri, et
                     per consequens sequitur quod non solum laedatur anima, sed etiam corpus. Secundo delinquitur circa cibum, si
                     sumatur nimis in quantitate. Nam et hoc nocet animae, quia reddit ipsam intemperatam: et etiam nocet corpori,
                     quia impedit digestionem debitam. Si enim cibus digeri debeat, oportet ipsum esse proportionatum calori
                     naturali. Quare si in tanta quantitate sumatur, quod calor naturalis ei dominari non possit, non bene
                     digeritur, et per consequens non causat debitum nutrimentum. Tertio delinquitur, si sumatur turpiter. Sunt
                     enim plurimi seipsos pascere nescientes, quod vix aut nunquam comedere possunt, quin sua vestimenta
                     deturpent: turpitudo autem corporalaris licet secundum se non sit delictum, peccatur tamen circa eam, si
                     contingat ex inordinatione animae. Quare cum turpis modus sumendi cibum signum sit cuiusdam gulositatis, vel
                     inordinationis mentis in sumptione cibi, non solum cauendus est ardor et nimietas, sed etiam cauenda est
                     turpitudo. Quarto circa cibum delinquitur ex inordinatione temporis: ut si nimis ante horam, vel nimis
                     inordinate sumatur cibus. Nam ex tali sumptione efficitur quis gulosus et intemperatus, et etiam laeditur
                     secundum corpus. Nam <pb n="319"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/319.pdf"
                     /> omnes actiones naturales secundum Philosophum mensurantur quadam periodo. Inde est igitur quod quia
                     consuetudo est quasi altera natura, ideo cum quis assuescit, sumere cibum in aliqua hora, ut plurimum appetit
                     sumptionem eius in eadem hora. Si ergo inordinate et praeter consuetam horam utatur quis cibum sumere, ut
                     plurimum ante digestionem primi cibi sumitur secundus cibus, laeditur ergo inde corpus. Hora ergo debita et
                     determinata, non solum propter bonitatem animae, sed etiam propter sanitatem corporis, obseruanda est in
                     sumptione cibi. Quinto peccatur circa sumptionem cibi, si quaerantur cibaria nimis lauta et delicata ultra
                     quam eius status requirat. Delicatio enim ciborum accipienda est secundum conditionem personae, et secundum
                     statum nobilitatis eius. Qui ergo, ultra quam conditio personae exigat, et ultra quam eius status requirat,
                     delicata cibaria quaerat, delinquit: quia hoc ex aliqua intemperantia, vel ex aliquo vitio prouenit. Sexto
                     delinquitur, si quaerantur cibaria nimis studiose parata. Nam etiam in vilibus cibariis potest quis ostendere
                     se nimis gulosum, si nimio studio velit ea esse parata. Videntur enim tales viuere ut comedant, non comedere
                     ut viuant, cum nimium studium et nimiam curam apponant circa praeparamenta ciborum. His ergo visis de leui
                     apparet, qualiter instruendi sunt pueri, ut se habeant circa cibos. Nam nullus repente fit summus. Sufficit
                     autem eos paulatim et pedetentim instruere, ut cum ad debitam aetatem peruenerint, sint sufficienter
                     instructi, qualiter se habere debeant in sumptione ciborum. <pb n="320"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/320.pdf"
                     /></p>
               </div>
               <div type="chapitre" n="2.2.12">
                  <head>Qualiter instruendi sunt pueri, ut se habeant circa potum, circa venerea, et circa coniugia contrahenda.
                     Cap. XII</head>
                  <p> Postquam in praecedenti capitulo diximus, qualiter delinquitur circa cibum. Restat dicere, quomodo
                     delinquitur circa potum. Dicebatur enim superius quod iuuenilis aetas maxime est prona ad intemperantiam,
                     quare cum semper sit adhibenda cautela, ubi maius periculum imminet, in puerili aetate cauendum est ne
                     iuuenes efficiantur intemperati. Temperantia autem circa tria est adhibenda: circa cibum, potum, et venerea.
                     Nam non solum cibus indebite sumptus intemperantiam causa, sed etiam potus. Decet ergo iuuenes non solum esse
                     abstinentes, ut non efficiantur gulosi ex sumptione cibi: sed etiam decet eos esse sobrios, ut non
                     efficiantur ebrii ex sumptione potus. Vinum enim immoderate sumptum (quantum ad praesens spectat) tria mala
                     causat. Primo, quia venerea prouocat. Cum enim corpore calefacto maior fiat incitatio ad actus venereos,
                     vinum quod maxime calorem efficit immoderate sumptum, incitat ad incontinentiam nimiam. Ergo sumptio vini, in
                     quantum venerea prouocat, tanto magis in aetate iuuenili quam senili cauenda est, quanto illa aetas pronior
                     est ad lasciuiam quam alia. Secundum malum, quod inducit nimia sumptio vini, est depressio rationis. Nam
                     ascendentibus fumositatibus vini ad caput, turbatur cerebrum: quo turbato deprimitur ratio nostra quantum ad
                     suos actus, quia non possumus libere ratione uti. Immoderata ergo sumptio vini in tantum impedit rationis
                     usum, in quantum turbat cerebrum. Inde est ergo quod aliqui plus offenduntur a vino quam alii: quia habent
                        <pb n="321"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/321.pdf"
                     /> debilius caput, et citius turbatur eorum cerebrum. Prohibendi sunt ergo iuuenes a nimia sumptione vini,
                     quia propter debilitatem cerebri citius offenduntur a vino. Tertium malum quod ex vino consurgit, est lis et
                     dissensio: turbato enim cerebro ex nimia sumptione vini, et amisso usu rationis, de facili prorumpitur in
                     verba inordinata, et consurgunt dissensiones et lites. Immo quia consurgit ex inflammatione sanguinis, vinum,
                     quod propter sui caliditatem inflammat sanguinem, reddit hominem animosum et irascibilem: quo facto facilius
                     prouocatur ad dissensiones et lites. Iuuenes ergo, quia sunt amatores contumeliarum, ut vult Philosophus 2
                     Rhetoricorum, prohibendi sunt a nimia sumptione vini, per quam quis ad lites et contumelias prouocatur. In
                     omni ergo aetate cauendum est a nimietate cibi, et ab immoderatione potus: veruntamen quia facilius
                     adhaeremus iis, ad quae ab infantia assueti sumus, decet omnes patres et maxime reges et Principes solicitari
                     circa regimen filiorum, ut ab ipsa infantia sic regantur, quod sint abstinentes et sobrii. Viso, qualiter
                     iuuenes debeant se habere circa cibum et potum. Restat videre, quomodo se debeant habere circa venerea, et
                     circa coniugia contrahenda. Oritur enim luxuria ex gula, quasi filia ex matre. Si ergo diximus, iuuenes ipsos
                     instruendos esse, ne sint gulosi: restat dicere, quomodo instruendi sunt, ne sint lasciui. Cum ergo omnis
                     actus venereus, excepto matrimonio, sit contra rationis dictamen, quia decet patrem sic solicitari erga
                     filios, ut sint virtuosi, iuuenes continere nolentes, inducendi sunt ut propria coniuge sint contenti. In qua
                     autem aetate debeant uti coniugio, ostendit Philosophus 7 Poli’ dicens, quod in muliere requiritur aetas
                     decem et octo annorum, in masculo sex et triginta: in tali enim aetate (secundum ipsum) procreantur filii
                     magis perfecti. Sed quia vis generatiua (ut superius diximus) est nimis corrupta, sufficeret toto tempore
                     augmenti, quod <pb n="322"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/322.pdf"
                     /> durat communiter usque ad vigesimum primum annum, abstinere iuuenes a carnali copula: quod si infra tale
                     tempus utantur coniugio, prouocantur ad lasciuiam, et impeditur eorum augmentum, ut vult Philosophus in
                     eisdem Poli’. Sic ergo utendum est coniugio, si nostra vis concupiscibilis non esset nimis corrupta: quia
                     tamen timendum est de corruptione concupiscibili, si doctores puerorum percipiant iuuenes tantum tempus
                     expectare non posse, poterit illud tempus anticipari prout eis videbitur expedire. Qualiter autem se debeant
                     habere iuuenes cum uxore iam ducta, et quae sunt consideranda in uxore ducenda: supra, cum egimus de regimine
                     coniugali, diffusius diximus. </p>
               </div>
               <div type="chapitre" n="2.2.13">
                  <head>Qualiter iuuenes se habere debeant in ludis, et in gestibus, et in vestitu. Cap. XIII</head>
                  <p> Ostenso, quomodo iuuenes debent esse abstinentes in cibo, sobrii in potu, temperati in venereis, contrahendo
                     coniugium in aetate debita, et modeste se habere cum uxore iam ducta. Restat ostendere, quomodo circa ludos,
                     circa gestus, et circa vestitum debeant se habere. Ludus autem, ut probat Philosophus 8 Poli’ est necessarius
                     in vita quod (quantum ad praesens spectat) duplici via declarari potest. Primo, ex vitatione illicitae
                     solicitudinis. Secundo, ex adeptione finis intenti. Prima via sic patet. Nam mens humana nescit ociosa esse:
                     cum ergo quis vacat ocio, et non intendit aliquibus delectationibus licitis, statim incipit vagari cogitando
                     de illicitis: unde Philosophus 8 Polit’ ait, quod ludus est quaedam deductio et vitatio solicitudinis. Quare
                     ne solicitemur circa aliqua illicita, et vitemus delectationes illicitas, expedit aliquando habere aliquos
                     ludos, et habere aliquas deductiones <pb n="323"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/323.pdf"
                     /> licitas et honestas. Qui sunt autem illi ludi, et quae sunt illae deductiones, circa quas debent vacare
                     pueri, infra dicetur. Secunda via ad ostendendum hoc idem, sumitur ex adeptione finis intenti. Nam non semper
                     statim quis habere potest finem intentum: ne ergo propter continuos labores deficiat a consecutione finis,
                     expedit aliquos ludos et aliquas deductiones interponere suis curis, ut ex hoc aliquam requiem recipientes,
                     magis possint laborare in consecutione finis. Unde et Philosophus 8 Politicorum ait, quod quia homo non
                     potest requiescere in fine adepto, et aliquando quis constituit sibi finem, in quo diu laborat, antequam
                     consequatur illum, ideo oportet interponere aliquos ludos, et aliquas delectationes, ne deficiat a
                     consecutione finis. Sic ergo instruendi sunt pueri erga ludos, ut non omnino prohibeantur a ludis: sed ut
                     moderate habeant ludos honestos, et liberales. Nam ludi turpes, et eloquia turpia, et deductiones inhonestae
                     prohibendae sunt a iuuenibus, ut vult Philosophus 7 Politicorum. Viso qualiter iuuenes se habere debeant
                     circa ludos. Restat videre, qualiter se habere debeant circa gestus. Gestus autem dicuntur quilibet motus
                     membrorum, ex quibus iudicari possunt motus animae. Videmus enim prudentes et bonos habere gestus ordinatos
                     et honestos: cohibent enim sua membra, ne aliquem motum habeant, ex quo quis coniecturari possit elationem
                     animi, vel insipientiam mentis, vel intemperantiam appetitus. Est enim homini necessaria disciplina in
                     gestibus. Nam quia ipse intentus est circa rationem et intellectum, non sic percipit naturales impetus, nec
                     sic agit ex naturali instinctu, ut aues et bestiae. Aues enim et alia animalia ex naturali instinctu agentia
                     non sic indigent disciplina, ut homo, qui utitur ratione et intellectu; et ad agendum sibi opera debita, non
                     sufficienter inclinatur ex natura. <pb n="324"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/324.pdf"
                     /> Disciplina autem, quae est danda in gestibus, est, ut quodlibet membrum ordinetur ad opus sibi debitum.
                     Homo enim non audit per os, sed per aurem. Frustra ergo, cum quis vult audire alium, retinet os apertum. Sic
                     etiam homo non loquitur pedibus, nec manibus, nec spatulis, sed ore. Sicut ergo habent indisciplinatos
                     gestus, qui cum volunt audire alios, tenent ora aperta: sic sunt indisciplinati secundum gestus, qui cum
                     volunt loqui, extendunt pedes et crura, vel mouent nimis spissim brachia, vel erigunt humeros, vel faciunt
                     alia, quae ad locutionem nihil deseruiunt. Sic ergo disciplinandi sunt iuuenes, ut habeant tales gestus, et
                     ut sic utantur motibus membrorum, ut deseruiant ad opera quae intendunt. Nam agere aliquos motus membrorum
                     non deseruientes operi intento, vel procedit ex insipientia mentis, vel ex elatione animi, vel ex aliquo alio
                     vitio. Hiis visis, restat exequi de tertio, quod proponebatur in principio capituli, videlicet qualiter se
                     habere debeant iuuenes circa vestimentum. Vestimenta quidem ad tria videntur ordinari: videlicet ad
                     delectationem, utilitatem, et honorem. Omne enim bonum vel est delectabile, vel utile, vel honestum siue
                     honorabile. Bonum enim honestum, bonum honorabile dici potest: nam honestum idem est, quod honoris status. Si
                     ergo vestimenta quaeruntur propter bonum delectabile: sic quaeruntur delicata, et mollia. Si propter utile:
                     sic quaeruntur calida ad repellendum frigus tempore hyemali, vel non calida tempore aestiuo. Si vero
                     quaerantur propter bonum honorabile: sic quaeruntur pulchra, et decora. Indecens est autem nimis solicitari
                     circa molliciem vestium, et circa delectationem in ipsis: nam ex hoc efficitur quis intemperatus et timidus.
                     De leui enim quis ad lasciuiam et ad molliciem carnis prorumpit, si nimis delectetur in mollicie vestium, et
                     circa delectationem in ipsis. Videntur enim tales esse muliebres magis, quam viriles. quare non sunt
                     constantes, sed molles <pb n="325"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/325.pdf"
                     /> et de facili in lasciuiam prorumpunt. Secundo, nimia mollicies vestium reddit hominem timidum. Nam cum
                     arma ferrea in se quandam duriciem habeant, qui semper solicitantur circa mollia vestimenta, dubitant arma
                     arripere, et efficiuntur timidi. Iuuenes, maxime cum ad aliam aetatem venerint, ad hoc quod sint habiles ad
                     vacandum circa labores bellicos, ne abhorreant arma, instruendi sunt, ut non nimis delectentur in mollicie
                     vestium. Dicto, quomodo se habere debeant iuuenes in vestibus, ut deseruiunt ad delectationem. Restat
                     ostendere, quomodo se habere debeant circa ipsa, ut deseruiunt ad utilitatem. Quod videri habet, distinguendo
                     inter complexiones, tempora, et aetates. Nam habentes complexiones magis depressas et minus porosas, non sic
                     laeduntur a calore et frigore, sicut habentes complexiones raras. Unde et mulieres, quia sunt magis
                     phlegmaticae, et habentes complexionem densam et minus porosam, quod patet ex carentia pilorum; minus
                     offenduntur a calore et frigore, quam viri. Sic etiam distinguendum est inter tempora: nam temporibus
                     frigidis, et flante borea utendum est aliis indumentis, quam temporibus calidis flante austro. Distinguendum
                     est etiam inter aetates: quia senilis aetas, eo quod magis caret calore naturali intrinseco, magis indiget de
                     calore exteriori. Vestimenta igitur, considerata proprietate temporum, complexionum, et aetatum,
                     diuersificanda sunt, ut deseruiunt ad bonum utile. Sed ut deseruiunt ad bonum honorabile, attendenda est
                     consuetudo patriae, et conditio personarum. Sic igitur instruendi sunt iuuenes circa vestitum, ut non nimis
                     soliciti sint circa molliciem vestium, considerata conditione temporis, complexionis, et aetatis, prout
                     requirit consuetudo patriae, et conditio personarum, utantur debitis indumentis ad utilitatem corporis. <pb
                        n="326"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/326.pdf"
                     /></p>
               </div>
               <div type="chapitre" n="2.2.14">
                  <head>Quod in aetate iuuenili maxime cauenda sit praua societas. Cap. XIV</head>
                  <p>Non sufficit scire, qualiter iuuenes se habere debeant circa ludos, gestus, et vestitum; nisi sciuerint cum
                     quibus sociis debeant conuersari. Quanto autem ad praesens spectat, quatuor videntur inesse ipsis iuuenibus,
                     ex quibus quatuor rationes sumi possunt, quod maxime in iuuenili aetate fugienda sit puerorum societas.
                     Iuuenes enim primo sunt molles, et ductiles. Secundo sunt passionum insecutores, et proni ad malum. Tertio
                     sunt nimis amatores societatum. Quarto sunt nimis creditivi. Prima ergo via ad ostendendum maxime competere
                     iuuenibus, fugere societatem prauam, sumitur ex eo quod iuuenes sunt nimis molles et ductiles. Anima enim ut
                     plurimum sequitur complexiones corporis: nam quia nostra cognitio incipit a sensu, et sensibilia sunt nobis
                     magis nota; ideo ut plurimum homines sequuntur appetitum sensitiuum. Appetitus autem sensitiuus est virtus
                     organica siue corporalis. Quare oportet talem appetitum sumere modum, et mensuram ex ipso corpore. In illa
                     ergo aetate, in qua quis habet corpus molle, et magis ductile: est magis mollis et magis ductilis secundum
                     appetitum. Quare cum mollia et ductilia facilius recipiant impressionem ex iis ex quibus coniunguntur, quam
                     dura, pueri et iuuenes quia sunt magis molles et ductiles quam adulti, facilius imprimuntur eis mores
                     sociorum in aetate iuuenili, quam in alia. Maxime ergo tunc prohibendi sunt a societate praua. Secunda via ad
                     inuestigandum hoc idem, sumitur ex eo quod iuuenilis aetas maxime est prona ad malum, et insecutiua
                     passionum. Nam de facili quis inducitur ad illud, ad quod est pronus. Si ergo iuuenes sunt proni ad malum, ut
                     patuit cum determinauimus <pb n="327"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/327.pdf"
                     /> de moribus iuuenum; maxime in iuuenili aetate cauendum est a societate praua. Tertia via ad probandum hoc
                     idem, sumitur ex eo quod iuuenes sunt nimis amatores amicitiae. Nam (ut dicitur secundo Rhetoricorum, Iuuenes
                     sunt amici et amatores sodalium magis, quam aliarum aetatum: quia gaudent in conuiuendo. Si enim illa aetas
                     maxime delectabilia prosequitur: cum valde delectabile sit conuiuere amicis, aetas illa gaudet conuiuere in
                     societate, et amicari sodalibus. In iuuenili ergo aetate maxime cohibendi sunt iuuenes a societate praua:
                     quia tunc maxime se conformant moribus sociorum, eo quod maxime diligant in societate viuere. Delectatio enim
                     est ex coniunctione conuenientis cum conuenienti. Nullus ergo gaudet in societate viuere, nisi gaudeat se
                     sociis conformare. Quarta via sumitur ex eo quod iuuenes sunt nimis creditiui. Delectationes enim sensibiles
                     illicitae licet simpliciter sint prauae et fugiendae: possunt tamen esse bonae secundum apparentiam. Iuuenes
                     ergo quia de facili credunt, et non habent perfectum rationis usum, de facili inducuntur a sociis, et de
                     facili persuadetur eis, ut credant bona sensibilia esse sequenda. <pb n="328"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/328.pdf"
                     /></p>
               </div>
               <div type="chapitre" n="2.2.15">
                  <head>Qualis cura gerenda sit de pueris a principio natiuitatis usque ad septem annos. Cap. XV</head>
                  <p> Quia sermones particulares valde videntur esse proficui morali negocio, ideo particulariter descendendo ad
                     diuersa tempora, ostendemus qualis cura circa filios sit gerenda. Primo enim declarabimus qualis cura habenda
                     sit de filiis usque ad septem annos. Secundo qualis a septimo usque ad decimumquartum annum. Postea a
                     decimoquarto et deinceps. Tangit autem Philosophus 7 Polit’ sex circa ipsos pueros, quae seruanda sunt in
                     aetate primitiua. Primum est, quia ad septimum debent pasci mollibus, ita tamen quod a principio sint alendi
                     lacte. Secundum, quia sunt prohibendi a vino. Tertium, sunt assuescendi ad frigora. Quartum, sunt assuescendi
                     ad conuenientes et temperatos motus, quod in omni aetate videtur esse proficuum. Quintum, sunt recreandi per
                     debitos ludos, et sunt eis recitandae aliquae historiae, et aliquae fabulae, in quibus recreentur: et hoc
                     maxime, cum incipiunt percipere significationes verborum. Sextum, a ploratu sunt cohibendi. Iuuenes ergo
                     usque ad septennium alendi sunt mollibus; ita tamen quod a principio maxime alendi sunt lacte: unde et
                     Philosophus 7 Politic’ ait, quod nutrimentum lactis maxime videtur esse familiare corporibus puerorum. In
                     illa ergo aetate tenera usque quo sunt circa septem annos, alendi sunt mollibus, et humidis: quia talia
                     faciliter patiuntur, et faciliter conuertuntur in nutrimentum. Obseruandum est tamen in iuuenibus cum aluntur
                     lacte, quod si contingat eos suggere aliud lac quam maternum, quaerenda est foemina similis matri quantum ad
                     complexionem, eo quod lac maternum maxime videtur esse proportionatum proprio filio. <pb n="329"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/329.pdf"
                     /> Secundo pueri sunt prohibendi a vino, et maxime illo tempore quo lac sumunt: et hoc secundum Philosophum
                     propter aegritudines. De facili enim aegrotantur pueri et efficiuntur male dispositi in corpore, si tempore
                     quo ut plurimum pascuntur lacte assuescant bibere vinum. Immo dicunt aliqui, quod si eo tempore ad vinum
                     assuescant, disponuntur ad lepram. Tertio pueri sunt assuescendi ad frigora: unde Philosophus septimo Politi’
                     ait, quod mox expedit pueris paruis consuescere ad frigora. Assuescere enim pueros ad frigora utile est ad
                     duo. Primo ad sanitatem, unde idem Philosophus ait, quod exercitium ad frigora facit bonum habitudinem in
                     pueris propter caliditatem existentem in ipsis. Secundo exercitium ad frigora paruis pueris utile est ad
                     bellicas actiones. Nam frigus membra consolidat et constringit; ita quod cum peruenerunt ad aetatem debitam,
                     aptiores sunt ad opera bellica, si a pueritia sint aliqualiter exercitati ad frigora: unde idem Philosophus
                     ait, quod apud aliquas Barbaras nationes consuetudo est in fluminibus frigidis balneare filios, ut eos
                     fortiores reddant. Attendendum est tamen, quod cum dicimus pueros paruos assuescendos esse ad hoc vel ad
                     illud, intelligendum est moderate et gradatim, et ut requirit conditio personarum. Quarto pueri sunt
                     assuescendi ad conuenientes, et temperatos motus. Nam secundum Philosophum, motus temperatus in pueris
                     quatuor bona facit. Primo, quia reddit corpora magis sana: moderatum enim exercitium in quacunque aetate
                     videtur ad sanitatem proficere. Secundo, quia reddit corpora agibilia. Si enim a principio assuescant pueri
                     ad aliquales motus, sunt agiliores secundum corpus, et vitant inertiam: nam nisi ad aliquales motus
                     assuescant, fiunt graues, pigri, et inertes. Tertio facit ad augmentum. Nam eo ipso quod temperatum
                     exercitium iuuat ad digestionem ipsam, et facit ad bonam dispositionem corporis, sequitur quod sit quoddam
                     proficuum ad augmentum. Nam cum augmentum fiat ex ipso alimento <pb n="330"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/330.pdf"
                     /> faciente corpus bene dispositum, et quod bene nutriatur, et alatur, sunt proficua ad augmentum. Quarto
                     moderatus motus membra consolidat: quilibet enim in seipso experitur, quod si se moderate exercitet ad
                     corporales labores, membra corporis eius solidantur, et fiunt fortiora. Pueri ergo quia nimis habent tenera
                     membra, ad aliquos motus modicos et temperatos sunt assuescendi, ut membra eorum solidantur unde Philosophus
                     7 Poli’ ait, quod expedit in pueris facere motus quoscunque et tantillos ad solidandum membra, et ad non
                     defluere propter teneritudinem: moderatum enim motum in pueris adeo laudat Philosophus, ut ab ipso primordio
                     natiuitatis dicat, fienda esse aliqua instrumenta, in quibus pueri vertantur, et moueantur. Quinto, recreandi
                     sunt pueri per aliquos ludos, et per aliquas fabulas. Ludus enim moderatus competit pueris, quia in moderato
                     ludo est moderatus motus, et per moderatum ludum vitatur inertia, et redduntur corpora agiliora. Sunt etiam
                     pueris recitandae aliquae fabulae, vel aliquae historiae, postquam incipiunt percipere significationes
                     verborum. Vel etiam aliqui cantus honesti sunt eis cantandi. Nam ipsi nihil tristes sustinere possunt: ideo
                     bonum est, eos assuescere ad aliquos moderatos ludos, et ad honestas aliquas et innocuas delectationes. Sexto
                     sunt cohibendi a ploratu. Nam cum pueri a ploratu cohibentur, ex ipsa prohibitione fit, ut retineant spiritum
                     et anhelitum. Nam sicut cum plorare permittuntur, emittunt spiritum et anhelitum: sic cum plorare cohibentur,
                     spiritum et anhelitum tenent. Detinere autem spiritum et anhelitum secundum Philosophum septimo Politicorum,
                     facit ad robur corporis. Ut ergo pueri robustiores fiant, sunt a ploratu illo cohibendi. <pb n="331"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/331.pdf"
                     /></p>
               </div>
               <div type="chapitre" n="2.2.16">
                  <head>Qualis cura habenda est de filiis a septimo anno usque ad decimum quartum annum. Cap. XVI</head>
                  <p> Cum distinguimus aetates filiorum per septennia, ut cum dicimus, usque ad septem annos sic esse regendos: a
                     septimo usque ad decimumquartum sic esse instruendos, huiusmodi septennia sunt abbreuianda et elonganda
                     secundum diuersitatem personarum. Nam aliqui sunt robustiores corpore in duodecim annis, quam alii in
                     sedecim. Ideo quia de talibus punctualem regulam dare non possumus, aliqua relinquenda sunt iudicio
                     paedagogi, qui debet pueros instruere, ut possint huiusmodi tempus anticipare et prolongare, ut ei videbitur
                     expedire. In hoc autem tempore, quod est a septimo usque ad decimumquartum annum, tria sunt consideranda
                     circa regimen filiorum. Nam homo prima diuisione diuiditur in animam, et corpus. Anima vero, tanquam
                     potentias principales, habet intellectum, et appetitum. Tria ergo attendenda sunt in filiis. Primo, quale
                     habeant corpus. Secundo qualem voluntatem. Tertio, qualem intellectum. Ut ergo iuuenes habeant corpus bene
                     dispositum, exercitandi sunt per debita exercitia, et per debitos motus. Ut habeant voluntatem bene
                     ordinatam, inducendi sunt ad debitas virtutes, et ad virtutum opera. Sed ut habeant intellectum perfectum,
                     instruendi sunt in debitis scientiis. Scientia ergo, virtus, et exercitium attendenda sunt in regimine
                     filiorum. A principio quidem natiuitatis, ut vitetur inertia puerorum, assuescendi sunt pueri ad aliquos
                     motus. Sed cum impleuerunt septennium usque ad annum decimum quartum, debent gradatim assuescere ad
                     ulteriores labores, et ad fortiora exercitia. Ludus enim pilae secundum Tacuinum, vel luctatio <pb n="332"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/332.pdf"
                     /> secundum Philosophum videntur esse debita exercitia in iuuenibus. In secundo tamen septennio sunt
                     ulteriora exercitia assumenda quam in primo. Ad hoc tamen in tali aetate, eo quod nimis sit tenera, non sunt
                     assumenda opera militaria nec opera ardua. Unde Philosophus 8 Polit’ ait, quod usque ad pubescentiam, idest
                     usque ad decimumquartum annum, leuiora quaedam exercitia sunt assumenda, ne impediatur incrementum. Viso,
                     quod, ut iuuenes sint bene dispositi quantum ad corpus, a septimo usque ad quartumdecimum annum debent
                     fortiores labores assumere, quam in primo septennio. Restat videre, quomodo oporteat eos ordinari ad
                     virtutes, ut habeant dispositam voluntatem. Sciendum ergo, quod Philosophus 5 Polit’ ait, quod pessimum est
                     non instruere pueros ad virtutem, et ad obseruantiam legum utilium. Inquirit enim Philosophus 8 Polit’ utrum
                     prius curandum sit de pueris, ut habeant debitum appetitum, vel ut habeant perfectum intellectum. Probat
                     autem prius esse curandum de ordinatione voluntatis, quam de perfectione intellectus. In secundo autem
                     septennio quia pueri iam incipiunt concupiscere, non tamen habent perfectum rationis usum, potissime videtur
                     esse curandum circa ipsos ut habeant ordinatam voluntatem. Nam sicut corpus est generatione prius anima, quia
                     prius corpus organizatur et formatur, et postea illi anima infunditur: sic secundum Philosophum 8
                     Politicorum, prius curandum est circa pueros quomodo habeant voluntatem bene dispositam, quam quomodo
                     scientificum intellectum. Nullus autem habet bene ordinatam voluntatem, nisi habeat moderatam
                     concupiscentiam: nam ex inordinatione appetitus sensitiui redundat inordinatio in voluntate. Si ergo
                     concupiscentiae se tenent ex parte corporis, intellectus vero ex parte animae quia generatione corpus est
                     prius anima, prius intendendum est quomodo habeamus moderatas concupiscentias et ordinatam voluntatem, quam
                     quomodo habeamus <pb n="333"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/333.pdf"
                     /> illuminatum intellectum. Modus autem, quo moderandae sunt concupiscentiae iuuenum, est ut specialis
                     cautela adhibeatur circa illa, circa quae maximae consueuerunt deficere. Si ergo iuuenes sunt insecutores
                     passionum et concupiscentiarum, et de facili mentiuntur, et omnia faciunt valde, ita quod cum amant nimis
                     amant, cum incipiunt ludere nimis ludunt, et in caeteris aliis semper excessum faciunt, adhibenda est cautela
                     ne insequantur concupiscentias: sed sint abstinentes et sobrii, ne sint mendaces sed veridici, nec omnia
                     agant valde sed in suis actibus et sermonibus moderationem accipiant. His visis restat videre, quomodo sunt
                     bene disponendi quantum ad intellectum. Nam cum dicimus quod in secundo septennio principalius curandum est
                     de ordinatione appetitus, quam de perfectione intellectus: non sic intelligendum est quod nullo modo curandum
                     sit, quomodo habeant intellectum perfectum, sed quia a septimo anno quasi usque ad quartumdecimum annum
                     iuuenes abundant in concupiscentiis, et deficiunt ab usu rationis, ideo principalius est insistendum circa
                     ordinationem appetitus; quasi enim per totum secundum septennium pueri non addiscunt nisi verba: nondum enim
                     sunt tanti intellectus, ut de ipsis rebus considerare possint: ideo in secundo septennio possunt instrui
                     pueri in grammatica quae est scientia sermocinalis: et in logica, quae est magis modus sciendi quam sit
                     scientia: et in practica musicali, quae consistit in quadam modulantia vocum: quia enim illo tempore pueri
                     deficiunt a rationis usu, perfecte scire non possunt. Ne tamen cum incipiunt habere rationis usum, omnino
                     sint indispositi ad scientiam, assuescendi sunt ad alias artes, de quibus fecimus mentionem. <pb n="334"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/334.pdf"
                     /></p>
               </div>
               <div type="chapitre" n="2.2.17">
                  <head>Qualis cura gerenda sit de filio ab anno quartodecimo et deinceps. Cap. XVII</head>
                  <p> Dicebatur supra circa filios tria intendenda esse, videlicet quomodo habeant bene dispositum corpus, bene
                     ordinatum appetitum, et bene illuminatum intellectum. Haec autem tria triplici septennio possumus adaptare.
                     Nam in primo septennio post receptionem baptismatis et sacramentorum Ecclesiae, principaliter est insistendum
                     quomodo habeant bene dispositum corpus. Nam quia in primis septem annis pueri quasi omnino carent rationis
                     usu, nec commode assuesci poterunt ad opera virtutum, nec ad scientificas considerationes. Si enim aliquid
                     illo tempore addiscere possunt, hoc est idiomata vulgaria. Sed a septimo usque ad quartumdecimum quia iam
                     incipiunt habere concupiscentias aliquas illicitas, et aliquo modo (licet imperfecte) incipiunt participare
                     rationis usum, ideo in illo tempore non solum curandum est quomodo habeant perfectum corpus, sed etiam
                     quomodo habeant ordinatum appetitum: usque enim ad quartumdecimum annum secundum Philosophum in Polit’ magis
                     inducendi sunt pueri ad bonum ex assuefactione quam ex ratione. Sed a quartodecimo anno, quia tunc perfectius
                     participare incipiunt rationis usum, non solum curandum est quomodo habeant bene dispositum corpus, et bene
                     ordinatum appetitum, sed etiam quod sint prudentes, et quod habeant bene illuminatum intellectum: ex tunc
                     enim addiscere possunt non solum grammaticam quae videtur esse scientia verborum, vel dialecticam quae est
                     quidam modus sciendi, vel practicam musicae quae consistit in consonantia vocum: sed possunt instrui in illis
                     scientiis, ad quas sciendas oportet recurrere ad intellectum rerum, et per quarum cognitionem possumus <pb
                        n="335"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/335.pdf"
                     /> fieri sapientes et prouidi. In primo ergo septennio post receptionem baptismatis et sacramentorum
                     Ecclesiae, intendendum est principaliter quasi circa unum, ut circa bonam dispositionem corporis. Sed in
                     secundo septennio, ut a duodecimo anno usque ad quartumdecimum, est quasi intendendum principaliter circa
                     duo, ut circa dispositionem corporis, et circa ordinationem appetitus. Sed in tertio septennio, ut a
                     quartodecimo anno et deinceps intendendum est circa tria, ut circa bonam dispositionem corporis, circa
                     ordinationem appetitus, et circa illuminationem intellectus. Bona autem dispositio corporis, ut volentibus
                     viuere vita politica, a quartodecimo anno et deinceps, est ut assumant fortiores labores quam hactenus. Nam
                     sicut a septimo anno usque ad 14 assumendi sunt fortiores labores quam in septem praecedentibus annis: sic a
                     quartodecimo et deinceps assumenda sunt ulteriora exercitia quam hactenus. Immo omnes labores praecedentes
                     quartumdecimum annum debent esse leues et quasi debiles: ex tunc autem assumendi sunt labores fortiores. Nam
                     et Philosophus 8 Poli’ ait, quod usque ad quartumdecimum annum pueri assuescendi sunt ad labores leues: sed
                     deinde debent assumere labores fortes. Adeo enim secundum ipsum a quartodecimo anno assuescendi sunt pueri ad
                     labores fortes, ut ad exercitationem luctatiuam, vel ad aliquam aliam exercitationem similem exercitationi
                     bellicae; ut postea in quartodecimo anno instructi in luctatiua et in equitativa, et in aliis quae ad
                     militiam requiruntur, subire possint labores militares: tunc enim est quis bene dispositus quantum ad corpus,
                     quando habet tale corpus, quale requirit suum officium: ut tunc miles habet corpus bene dispositum, quando
                     habet ipsum tale, quale requirit officium militare. Quod sine forti exercitatione corporis esse non potest.
                     Cum ergo omnes volentes viuere vita politica, oporteat aliquando sustinere fortes labores pro defensione
                     reipublicae: omnes volentes viuere <pb n="336"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/336.pdf"
                     /> tali vita a quartodecimo anno ultra sic debent assuefieri ad aliqua officia robusta, quod si aduenerit
                     tempus et congruitas quod respublica defensione indigeat, habeant corpus sic dispositum, ut possint tales
                     subire labores, ut per eos respublica possit defendi. Qui autem magis et qui minus sunt assuescendi ad tales
                     labores, in prosequendo patebit. Sufficiat autem ad praesens scire, quod decet patres sic solicitari erga
                     regimen filiorum, ut habeant sic bene dispositum corpus, ut possint debitos subire labores, quod maxime fieri
                     contingit, si ad debita exercitia assuescant. Viso, quomodo a quartodecimo anno ultra solicitari debent
                     patres erga filios, ut habeant dispositum corpus. Restat videre, quomodo solicitari debeant circa eos, ut
                     habeant ordinatum appetitum. Videntur autem iuuenes a decimoquarto anno intra, quantum ad inordinationes
                     appetitus specialiter deliquere quantum ad duo. Primo quantum ad elationem, quia cum ex tunc incipiant habere
                     perfectum rationis usum, videtur eis quod digni sint dominari, et dedignantur aliis esse subiecti. Secundo
                     delinquunt in prosequendo venerea, quia tunc incipiunt ardentius circa venerea incitari. Quia ergo semper
                     cautela est adhibenda ubi maius periculum imminet: a quartodecimo anno ultra specialiter monendi sunt
                     iuuenes, ut non sint elati, sed sint subiecti et obedientes suis patribus et senioribus. Tangit autem
                     Philosophus 8 Poli’ tres breues rationes, quare decet filios esse subiectos, et obedire senioribus, et
                     patribus. Prima ratio est: quia seniores et patres imperant iuuenibus propter eorum bonum: quilibet autem
                     obedire debet ei quem scit non percipere aliqua nisi ad bonum eius. Secunda est; quia cum filii venerint ad
                     aetatem perfectam futuri sunt dominari: debent ergo ipsi dum sunt in aetate sic iuuenili patribus et
                     senioribus obedire, ut dent eis exemplum, ut quando veniunt ad aetatem perfectam, eis famulantur et obediant.
                     Tertia ratio est: quia qui vult discere principari, debet prius discere <pb n="337"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/337.pdf"
                     /> subiici. Unde ait Philosophus, quod nemo bene principatur, nisi prius didicerit esse subiectus. Nullus
                     enim est bonus magister, nisi prius extiterit bonus discipulus: ut ergo ipsi valeant bene principari,
                     indignari non debent subiici senioribus et patribus. Est ergo rectificandus appetitus iuuenum existentium in
                     aetate de qua loquimur, ut velint patribus et senioribus obedire. Secundo rectificandus est, ne venerea
                     illicita prosequantur. Iuuenes a decimoquarto anno ultra non solum inducendi sunt, ut sint abstinentes et
                     sobrii quantum ad cibum et potum, sed etiam ut sint continentes et pudici quantum ad actus venereos: quia ex
                     tunc (ut dicebatur) ardentius ad venerea incitantur. Inducendi ergo sunt in aetate illa, ut vel omnino
                     contineant, vel usu propriae coniugis sint contenti. Ostenso, quomodo in iuuenibus a quartodecimo anno ultra
                     est bene disponendum corpus, et rectificandus appetitus: reliquum est ut ostendatur, quomodo recte
                     illuminandus sit intellectus. Hoc autem satis esse potest per habita manifestum. Nam quia a decimoquarto anno
                     ultra incipiunt habere perfectum rationis usum, ut dicebatur, ex tunc potest instrui non solum in grammatica
                     quae est scientia verborum, vel in dialectica quae est quasi quidam modus sciendi, vel in practica musicae
                     quae consistit in consonantia vocum: sed etiam apti nati sunt ut instruantur in ulterioribus scientiis. Quae
                     autem ulteriores scientiae eis sunt proponendae, patet etiam per iam dicta. Nam si volunt viuere vita
                     politica et militari, potissime studere debent in moralibus scientiis: quia per eos scire poterunt, quomodo
                     se et alios debeant gubernare: moralium autem scientiarum iuuenis et insecutor passionum non est sufficiens
                     auditor. In aetate ergo nimis puerili, quae durat usque ad decimumquartum annum, tales scientiae non sunt
                     proponendae illis: sed a decimoquarto anno ultra si iuuenes se refraerent ne passiones et lasciuias
                     insequantur, efficiuntur <pb n="338"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/338.pdf"
                     /> dispositi ut sunt sufficientes auditores moralium, per quae se et alios gubernare cognoscant. Sic ergo
                     regendi sunt iuuenes a decimoquarto anno ultra: ut a decimoquarto anno usque ad vigesimumprimum, vel usque ad
                     vigesimumquintum, vel usque ad vigesimumseptimum. Si vero quaeratur, qualiter ab illo tempore ultra regendi
                     sunt homines: quia tunc quasi peruenerunt omnimode ad suam perfectionem, debent esse tales, ut sciant seipsos
                     regere et gubernare. Ex tunc ergo non indigent paedagogo, sed per ea quae diximus in primo libro qui est de
                     regimine sui, possunt documenta accipere, qualiter seipsos regant. </p>
               </div>
               <div type="chapitre" n="2.2.18">
                  <head>Quod non omnes ciues aequaliter exercitandi sunt ad corporalia exercitia, et labores. Cap. XVIII</head>
                  <p> Omnes iuuenes volentes viuere vita politica, aliquo modo exercitandi sunt ad corporales labores. Corporalis
                     enim exercitatio si moderata sit, omnibus videtur esse proficua, eo quod faciat ad quandam sanitatem, et ad
                     quandam bonam dispositionem corporis: calefacto enim corpore per aliquos moderatos ludos motus, expelluntur
                     ab ipso superflua et nocua. Specialiter tamen huiusmodi exercitatio videtur esse proficua volentibus
                     ciuiliter viuere: nam quia tales non multum vacant inquisitioni veritatis, nec in spiritualibus
                     delectationibus; expedit eis ut vitent inertiam, et ut vitent solicitudinem illicitam, exercitari aliquibus
                     laboribus corporalibus licitis. Expedit enim volentibus politice viuere tam ciuibus quam nobilibus, tam
                     Regibus et Principibus, quam aliis, non omnino cessare a corporalibus actibus vel laboribus, nec omnino
                     inexercitatos esse circa armorum usum. Exercitatio enim corporalis <pb n="339"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/339.pdf"
                     /> debita reddit corpus robustius, ut facilius duriciem armorum sustinere possit. Quare si usus armorum non
                     solum aliquando est licitus, sed etiam necessarius pro bono Reipublicae, volentibus politice viuere, non
                     debet omnino ignotus esse. Non tamen omnes iuuenes ad huiusmodi labores sunt equaliter exercitandi: nam filii
                     Regum et Principum ad huiusmodi labores corporales minus sunt exercitandi quam alii, et adhuc primogeniti qui
                     regere debent decet minores labores assumere. Nam secundum Philosophum 8 Politicorum labor corporalis, et
                     consideratio per intellectum, se impedire videntur: ratio autem huiusmodi sumi potest ex iis, quae habentur
                     in 2 de anima, ubi dicitur, quod molles carne aptos mente dicimus. Ad habendam igitur intellectualem
                     industriam indigemus mollicie carnis; corporales igitur labores, ex quibus redditur caro dura, impediunt
                     subtilitatem mentis. Bene ergo dictum est quod dicitur 7 Physicorum quod anima in sedendo et quiescendo fit
                     prudens. Nam per sessionem et quietem redditur caro mollis, per quam sumus apti ad speculandum; per laborem
                     vero et motum efficitur caro dura, per quam impeditur mentis sublimitas. Eos autem qui debent regere regnum,
                     magis expedit esse prudentes, quam bellicosos: in Rege enim plus valet prudentia quam arma bellica. Rex enim
                     et Princeps, et uniuersaliter omnis dominator populi, licet in bellando et in assumendo arma quasi non plus
                     valeat quam unus homo, vel aliquando minus quam unus homo: tamen per prudentiam praeualere potest toti populo
                     sibi commisso. Nam totus populus, et tota gens regni si non sit bene unita et ordinata, modica possunt: unita
                     vero et ordinata per reges maxima operari valent. Licet ergo Reges et Principes non omnino ignorare debeant
                     armorum usum, nec sic debeant fugere corporales labores; ut effecti quasi muliebres, nec pro defensione <pb
                        n="340"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/340.pdf"
                     /> regni nec pro alio casu audeant arma assumere; attamen quia decet eos esse magis prudentes quam
                     bellatores, filii Regum et Principum et maxime primogeniti qui regnare debent, minus sunt assuescendi ad
                     corporales labores quam alii, ne propter huiusmodi labores caro eorum indurata impediat subtilitatem mentis;
                     tales ergo plus debent vacare prudentiae, quam fortitudini corporali. Vacabunt autem prudentiae, si
                     diligenter insistant circa morales scientias, ut possint mores hominum et agibilia cognoscere. Decet ergo
                     eos, qui debent alios regere, vitare inertiam et solicitudinem illicitam, vacando moralibus scientiis,
                     recogitando frequenter bonas consuetudines regni, audiendo saepius acta praedecessorum bene regentium regnum.
                     Hoc ergo modo, videlicet, vacando actibus prudentiae, a Regibus et Principibus, et a suis haeredibus magis
                     est vitanda inertia, quam per laborem, et exercitium corporalem. </p>
               </div>
               <div type="chapitre" n="2.2.19">
                  <head>Quod filiae ciuium, et maxime nobilium, Regum et Principum a discursu et euagatione sunt cohibendae. Cap.
                     XIX</head>
                  <p> Cum ex usu coniugii non solum oriantur filii et mares, sed oriri possunt filiae et foeminae: postquam
                     diximus qualis cura gerenda est circa filios, restat dicere, qualis gerenda sit circa filias. Sed hoc breui
                     tractatu indiget: quia cum determinauimus de regimine coniugali, et ostendimus qualiter regendae sunt
                     foeminae; quasi sufficienter tradidimus qualis cura gerenda sit circa filias. Nam sicut decet coniuges esse
                     continentes, pudicas, abstinentes, et sobrias: sic decet et filias. Haec ergo, et multa alia, quae de
                     coniugibus diximus, sunt ad filias adaptanda. Aliqua tamen superaddemus dictis propter debitum <pb n="341"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/341.pdf"
                     /> regimen filiarum: inter quae primo dicemus filias cohibendas esse a circuitu, et discursu, quod triplici
                     via venari possumus. Prima sumitur, ut tollatur filiabus commoditas malefaciendi. Secunda, ne fiant
                     inuerecundae. Tertiae, ne fiant lasciuae et impudicae. Communiter enim quasi omnes viri proni sunt ad malum,
                     et multo magis foeminae: quia magis deficiunt a rationis usu. Dicebatur enim supra, nostram cognitionem
                     incipere a sensu, et maxime nobis nota esse sensibilia; inde est ergo quod communiter homines non reputant
                     nisi sensibilia bona. Quia ergo tantum habemus impetum ad delectationes sensibiles, ut plurimum deliquimus in
                     talibus; si adsit nobis commoditas delinquendi, unde et Philosophus in Rheto’ vult quod homines ut plurimum
                     male faciant, cum possunt. Maxima ergo cautela ad conseruandam puritatem et innocentiam, est vitare
                     commoditates malefaciendi, propter quod et prouerbialiter dicitur, Furandi commoditas facit furem. Si ergo in
                     viris, in quibus est ratio praestantior, est magnum periculum non vitare commoditates delictorum: multo magis
                     hoc est in foeminis, et adhuc magis est in filiabus vel in puellis: ne ergo eis detur commoditas
                     malefaciendi, sunt debite custodiendae, et prohibendae sunt a circuitu et discursu. Secunda via ad
                     inuestigandum hoc idem, sumitur, ne fiant inuerecundae. Nam omne insolitum est quodammodo verecundum: qui
                     enim non assueuerunt inter gentes, verecundantur conuersari inter eas. Inter cetera ergo, quae reddunt
                     puellas verecundas in aspectu virorum, est non assuescere eas inter gentes. Quare cum puellae circemeundo, et
                     vagando per patriam assuescant virorum aspectibus, fiunt familiares eis, et tollitur ab ipsis verecundia ex
                     virorum consortio. Tollere autem a puellis verecundiam, est tollere ab eis fraenum, quo trahuntur, ne male
                     agant. Nam in foemina, et maxime in puellis deficit ratio, propter quam quis prohibetur, ne prosequatur
                     illicita maximum <pb n="342"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/342.pdf"
                     /> fraenum foeminarum, et potissime puellarum, ne prorumpant in turpia, videtur esse verecundia. Decens ergo
                     est cohibere puellas a discursu et euagatione, ne fiant inuerecundae, vel ne tollatur ab eis verecundia, per
                     quam cohibentur ab actionibus turpibus. Tertia sumitur, ne fiant lasciuae et impudicae: puellae enim si
                     debito modo sub custodia teneantur, et non permittantur discurrere et circuire, non solum efficiuntur
                     verecundae, sed etiam contrahunt quandam syluestreitatem, quae optima est ad saluandam pudicitiam puellarum.
                     Videmus enim quod animalia etiam valde syluestria si assuescant conuersationibus hominum, domesticantur, et
                     permittunt se tangi et palpari: si vero a conuersationibus hominum sint remotae, quasi syluestria tactum et
                     etiam approximationem hominum fugiunt. Quod ergo in animalibus aliis aspicimus, reperimus etiam in foeminis.
                     Si igitur foeminae non discurrant, et a conuersatione virorum sint inconsuetae, quasi syluestres ab ipsorum
                     societate difficilius ad lasciuiam et ad impudicitiam inclinantur. Uniuersaliter igitur omnes ciues, et multo
                     magis nobiles, et potissime Reges et Principes tanto maiorem curam circa proprias filias adhibere debent, ne
                     indebite circuant et discurrant: quanto ex impudicitia et lasciuia suarum filiarum potest maius malum vel
                     periculum imminere. <pb n="343"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/343.pdf"
                     /></p>
               </div>
               <div type="chapitre" n="2.2.20">
                  <head>Quod uniuersaliter omnes ciues, et multo magis nobiles et Reges, et Principes debent solicitari erga
                     filias, ne velint viuere ociosae. Cap. XX</head>
                  <p> Ut superius dicebatur, Philosophus 1 Rheto’ commendat in foeminis amorem operositatis. Possumus autem
                     triplici via venari, quod decet omnes ciues, et multo magis nobiles, et maxime Reges et Principes sic
                     solicitari erga regimen filiarum ut nolint ociosae viuere, sed ament se exercitare circa opera aliqua licita
                     et honesta. Prima via sumitur ex honesto solatio, quod inde habent. Secunda ex illicita solicitudine, quae
                     propter hoc vitatur. Tertia ex fructu et virilitate, quae inde consurgit. Prima via sic patet. Nam secundum
                     Philosophum 10 Ethicorum absque omni delectatione vita nostra durare non potest: ideo reprehenduntur
                     dicentes, omnem delectationem fugiendam esse. Quare si non possumus commode durare in vita, nisi in aliquibus
                     delectemur: decet nos assumere aliqua opera licita et honesta, circa quae vacantes, insunt nobis aliquae
                     delectationes licitae. Sicut ergo viri, ne ociose viuant, et ut delectentur in operibus licitis, insistere
                     debent circa aliqua opera ciuilia, vel circa ea quae spectant ad gubernationem regni, vel circa regimen
                     domus, vel circa aliqua alia exercitia licita. Sic et mulieres, ne ociose viuant, debent operositatem amare:
                     et decet eas exercitati circa aliqua opera licita et honesta. Quia igitur omnes delectantur in propriis
                     operibus, et omnes diligunt sua opera, ut vult Philosophus 9 Ethicorum, ut mulieres ipse recreari possint
                     aliquibus delectationibus licitis, decet eas intentas esse circa aliqua opera licita et honesta <pb n="344"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/344.pdf"
                     /> quod tanto magis videtur expedire mulieribus quam viris; quanto magis a ratione deficientes nesciunt
                     viuere nisi ex aliquibus exercitiis sensibilibus delectationem sumant. Qualia autem debent esse opera, circa
                     quae mulieres insudare decet, in prosequendo patebit. Secunda via ad inuestigandum hoc idem, sumitur ex
                     vitatione solicitudinis illicitae. Nam quia mulieres et maxime puellae ut plurimum domi stant, et non vacant
                     ciuilibus operibus, nec regiminibus reipublicae; si mens humana (ut superius dicebatur) nescit ociosa esse,
                     statim cum quis non dat se licitis exercitiis, vagatur eius mens circa illicitas occupationes, quod tanto
                     magis cauendum est in mulieribus quam in viris, quanto molliores sunt illis, et quanto cogitando illicita
                     facilius trahuntur, ut ea (si adsit commoditas) opere compleant. Tertia via sumitur ex fructu et utilitate
                     quae inde consurgit. Nam nunquam mulieres possunt se dare licitis exercitiis, nisi inde consurgat aliquod
                     bonum exterioris operis vel aliqua bona dispositio interioris mentis. Debet ergo diligentia et cura adhiberi,
                     ut mulieres sint bonae et virtuosae, propter quod et a Philosopho primo Rheto’ vituperantur Lacedaemones, et
                     dicuntur esse fere secundum dimidium infelices, quia non adhibent curam et diligentiam, quomodo earum
                     foeminae essent virtuosae et bonae. Adhibenda est ergo solicitudo, ne foeminae ociose viuant, sed exercitent
                     se circa aliqua opera licita, et honesta, ut ex hoc resultet fructus, et utilitas, et efficiantur bonae et
                     virtuosae. Si autem quaeratur circa qualia opera solicitari debent: oportet in talibus differenter loqui
                     secundum diuersitatem personarum. Texere enim et filare, et operari sericum, satis videntur opera competentia
                     foeminis. Quod si tamen foemina instruenda in tam alto gradu esset, quod non esset dignum vel non esset
                     consuetum secundum morem patriae, ut se circa talia exercitaret: adhuc non esset dimittendum, ut non viueret
                     ociosa, sed tradenda esset studio literarum, ut ad <pb n="345"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/345.pdf"
                     /> amorem literarum affecta, non vacaret ociose, sed saepe saepius librum arripiens, se lectionibus
                     occuparet. Ex hoc autem declaratur quod superius dimisimus, cum tractauimus de regimine coniugali. Dicebatur
                     enim, infra declarandum esse, circa quae opera deceat foeminas esse intentas. </p>
               </div>
               <div type="chapitre" n="2.2.21">
                  <head>Quo decet Reges et Principes, et uniuersaliter omnes ciues solicitari erga filias ut sint modo debito
                     taciturna. Cap. XXI</head>
                  <p>Ostenso, quod non decet puellas esse vagabundas, nec decet eas viuere otiose: restat ut nunc tertio
                     ostendamus, quod decet eas taciturnas esse, quod triplici via venari possumus. Prima sumitur, ut magis
                     appareant ornatae et decentes, et ut a viris suis magis diligantur. Secunda, ne loquantur indebite et
                     incaute. Tertia, ne sint pronae ad iurgia et ad lites. Prima via sic patet nam cum desiderium sit eius quod
                     abest, ut vult Philosophus 2 Retor’ quanto aliquid quod est possibile haberi, magis videtur arduum et
                     inacessibile; tanto magis videtur abesse et magis concupiscentia mouet; foemina ergo, eo ipso quod est
                     loquax, quodammodo se nimis familiarem exhibet, et quodammodo se contemptibilem reddit; unde et Philosophus
                     primo Politicorum ait, quod ornamentum mulierum est silentium. Si enim mulieres sint modo debito taciturnae,
                     quia se sic non familiares exhibent, eorum consortium videtur magis abesse, et videntur ipsae magis
                     inaccessibiles: propter quod non sic vilipenduntur et habentur in contemptu, sed magis appetuntur et amantur,
                     quia ergo cuilibet videtur esse pulchrum et decens quod amati si mulieres taciturnae magis amantur, ex hoc
                     ipso magis <pb n="346"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/346.pdf"
                     /> apparent decentes et ornatae. Ab ipsa ergo puerili aetate instituendae sunt puellae ad taciturnitatem:
                     quia si contingat eas postmodum per connubium suis viris copulari, ab eis, si sint debite taciturnae,
                     feruentius diligentur. Secunda via ad inuestigandum hoc idem, sumitur ut vitetur locutio incauta. Dicebatur
                     enim supra, ibi semper maiorem cautelam adhibendam esse ubi consueuit maior defectus consurgere. Cum ergo ex
                     hoc quis loquatur prudenter, et caute, quia viget prudentia, et acumine intellectus: quanto quis magis a
                     ratione deficit, tanto magis contingit ipsum incaute loqui; cum ergo mulieres magis deficiant a rationis usu
                     quam viri, et puellae magis quam foeminae iam adultae: circa foeminas, et maxime circa puellas sollicitandum
                     est, ne incaute loquantur. Inter caeteras autem cautelas, ne quis prorumpat in locutionem incautam, haec
                     videtur esse potissima, ut nullum sermonem proferat, nisi prius ipsum diligenter examinet. Cum ergo diligens
                     examinatio cum loquacitate stare non possit, ut foeminae etiam a puellari aetate discant cautos proferre
                     sermones, decet eas non esse loquaces: sed oportet ipsas esse debite taciturnitas, ut possint omnem sermonem
                     prolatum diligenter excutere. Tertia via ad inuestigandum hoc idem, sumitur, ne sint pronae ad iurgia et ad
                     lites: nam cum foeminae, et potissime puellae deficiant a rationis usu, nisi sint modo debito taciturnae, et
                     nisi sermones dicendos diligenter examinent: sicut propter rationis defectum de facili loqui possunt
                     pertinentia ad simplicitatem, et imprudentiam, sic de facili loqui possunt pertinentes ad lites, et ad
                     iurgia. Decet ergo ipsas per debitam taciturnitatem adeo examinare dicenda, ut nec dicant aliqua, per quae
                     iudicentur imprudentes; nec dicant aliqua, quae possint turbare audientes, propter quod iudicentur
                     litigiosae, et discolae: quare decet ipsas esse taciturnas, ne in verba litigiosa prorumpant. A verbis <pb
                        n="347"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/347.pdf"
                     /> autem litigiosis potissime foeminae sibi cauere debent; quia postquam litigare incipiunt nesciunt a
                     litigio se abstinere: deficit enim in eis rationis usus, per quem concupiscentiae refraenantur. Ideo postquam
                     motae sunt, et litigare coeperunt, augetur in eis concupiscentia litium, quam per rationem de facili
                     refraenare non possunt, eo quod ab usu rationis deficientes ut plurimum plus viuunt passione quam ratione.
                        <pb n="348"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/348.pdf"
                     /> TERTIA PARS Secundi Libri de regimine Principum: in qua tractatur, quo regimine a Regibus et Principibus
                     regendi sunt ministri, et familia caetera. </p>
               </div>
            </div>
            <div type="partie" n="3">
               <div type="chapitre" n="2.3.1">
                  <head>Quod ad gubernationem domus spectat non solum determinare de seruis, sed etiam de iis quae supplent
                     indigentiam corporalem. Cap. I</head>
                  <p> Digestis duabus partibus huius secundi libri, in quo agitur de regimine domus: quia ostensum est, qualiter
                     decet uiros suas coniuges regere, et qualiter patres suos filios gubernare. Restat exequi de parte tertia, in
                     qua agetur de regimine ministrorum, uel de regimine familiae. Huic autem parti, in qua agetur de regimine
                     ministrorum et familiae caeterae (ut in prosequendo patebit) connecti potest materia illa, in qua agitur de
                     iis quae supplent indigentiam corporalem, et quae faciunt ad conseruationem et ad sufficientiam uitae:
                     cuiusmodi sunt decentia aedificiorum, multitudo numismatum, et copia possessionum aliarum. In hac ergo parte
                     tertia huius secundi libri, eo quod hae materiae sunt connexae, intendimus instruere uolentem suas domus
                     debite gubernare, non solum quantum ad regimen ministrorum et familiae, sed etiam quantum ad alia quae <pb
                        n="349"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/349.pdf"
                     /> ordinantur ad conseruationem vel ad sufficientiam vitae, quae supplere videntur indigentiam corporalem.
                     Determinabimus igitur in hac parte tertia huius secundi libri, quam decentem habitationem Reges et Principes
                     et uniuersaliter omnes ciues habere debeant: quomodo deceat ipsos se habere circa possessiones, et numismata,
                     et circa regnum familiae, et ministrorum. Quod autem omnia haec considerare deceat prudentem patremfamilias,
                     vel doctum gubernatorem familiae: et quod hae materiae sint connexae, ut in principio capituli proponebatur,
                     sufficienter ostendit Philosophus 1 Poli’. Ostendit autem duabus rationibus, quod spectat ad oeconomicum et
                     ad gubernationem familiae considerare de possessionibus: ut de domibus, et numismatibus, et de
                     supellectilibus, et de aliis, quae supplent indigentiam corporalem. Prima ratio sumitur ex sufficieniia
                     vitae. Secunda ex similitudine, quam habet ars gubernationis domus ad artes alias. Prima via sic patet: nam
                     ideo de gubernatione domus ars traditur, ut patrifamilias cuius est domum gubernare debite solicitetur circa
                     ea quae faciunt ad bene viuere, et quae requiruntur ad sufficientiam vitae: quare si ad vinendum politice
                     requiruntur domus, possessiones, et numismata, spectat ad gubernatorem domus considerare de talibus. Secunda
                     via ad inuestigandum hoc idem (ut patet per Philosophum ibidem) sumitur ex similitudine huius artis, quae est
                     de gubernatione domus ad artes alias. Nam sicut ceterae artes, ut ars fabrilis, et textoria, habent sua
                     organa, per quae perficiunt actiones suas: sic et gubernatio domus requirit sua organa, per quae opera sua
                     complere possit. Volens ergo tradere notitiam de arte fabrili, oportet ipsum determinare de martello, et
                     incude, et aliis instrumentis fabrilibus; et spectat ad fabrum talia instrumenta cognoscere. Sic volens
                     tradere notitiam de arte textoria, debet determinare de pectinibus, et aliis organis illius artis, <pb
                        n="350"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/350.pdf"
                     /> et spectat ad textorem talia instrumenta cognoscere. Quare volens tradere notitiam de arte gubernationis
                     domus, debet determinare de aedificiis, possessionibus, et numismatibus: quia talia sunt organa huius artis.
                     Spectat ergo ad gubernationem domus talia cognoscere: quia per haec tanquam propria organa consequi poterit,
                     quae faciunt ad sufficientiam vitae: habet enim ars gubernationis domus propria organa, sicut et caeterae
                     artes moechanicae habent propria instrumenta. Differunt tamen haec ab illis secundum Philosophum primo Poli’
                     quia organa gubernationis sunt actiua, organa vero moechanicorum sunt factiua. Nam in moechanicis regulamur
                     per artem, sed in gubernatione domus regula est prudentia. Sicut ergo ars differt a prudentia, sic organa
                     moechanicorum differunt ab organis gubernationis. Differt autem prudentia ab arte, quia ars est recta ratio
                     factibilium et per artem resultat aliquid factum in materia extra: sed prudentia est recta ratio agibilium,
                     et per eam non proprie resultat aliquid factum extra: sed magis resultat aliqua actio, et aliqua perfectio in
                     agente. Organa ergo moechanicorum erunt factiua, quia sunt organa artis, quae est de factibilibus: sed organa
                     gubernationis erunt actiua, quia sunt organa prudentiae, quae circa agibilia habet esse. Ars ergo
                     gubernationionis domus licet largo modo possit dici ars, proprie tamen prudentia dici debet. Praemissis ergo
                     duabus rationibus, sufficienter ostenditur, quod spectat ad gubernationem domus considerare de domibus,
                     numismatibus, et possessionibus: quae faciunt ad conseruationem, et ad sufficientiam vitae. Per illas autem
                     easdem rationes probari posset, quod spectat ad gubernatorem domus scire debite se habere circa ministros et
                     seruos: nam ministri et serui sunt etiam quaedam organa deseruientia gubernationi domus, propter quod
                     declarata est prima pars capituli, ubi dicebatur quod specta: ad gubernationem domus considerare <pb n="351"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/351.pdf"
                     /> de ministris et seruis, et de his quae supplent indigentiam corporalem. Quod autem hae duae materiae sint
                     connexae; et quod determinare de aedificiis, et possessionibus connecti debeat. Tractatui, in quo
                     determinatur de ministris et seruis, de leui patere potest. Nam possessiones, domus, et numismata sunt organa
                     gubernationis domus: quilibet ergo seruus est quoddam organum, et quodlibet organum est quidam seruus. Nam
                     (secundum Philosophum) organum est quidam inanimatus seruus: et seruus est quoddam animatum organum, quia
                     ergo sic conueniunt organum, et seruus; congrue hae duae materiae connectuntur. </p>
               </div>
               <div type="chapitre" n="2.3.2">
                  <head>Quomodo distinguenda sunt organa gubernationis domus, et qualiter ad inuicem comparantur. Cap. II</head>
                  <p> Philosophus primo Politicorum omnia organa gubernationis domus ad bimembrem distinctionem reducit. Ait enim
                     quaedam esse animata, ut serui: quaedam inanimata, ut possessiones, numismata, indumenta, et caetera
                     supellectilia deseruientia ad indigentiam vitae. Sicut enim vidimus in aliis artibus, sic (secundum
                     Philosophum) circa gubernationem domus esse habet. In aliis autem artibus est duplex organum, animatum, et
                     inanimatum, ut in arte gubernatiua nauium, tamquam organum inanimatum, est gubernaculum siue remus: tanquam
                     animatum, est ibi prorarius siue remigator. Sic in gubernatione domus, tanquam organa inanimata, sunt ibi
                     indumenta, lecti, possessiones, et numismata: tanquam animata, sunt serui et ministri. Conueniunt ergo omnia
                     huiusmodi organa, quia quodlibet aliquo modo est quaedam res possessa: differunt tamen, quia haec sunt
                     animata, <pb n="352"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/352.pdf"
                     /> illa inanimata. Viso, quomodo distinguuntur organa gubernationis domus: restat ostendere, quomodo ad
                     inuicem comparantur. Oportet enim (secundum Philosophum) huiusmodi organa ordinata esse ad inuicem, ita quod
                     organum sit ante organum, ut organum animatum ante inanimatum. Si enim societas domus est quid naturale, et
                     in natura ordinata sunt omnia, ut semper inferiora administrentur per superiora, et recipiant modum et
                     mensuram ex illis: oportet organa domus ordinata esse, et organa inferiora, ut inanimata, sunt mouenda, et
                     administranda per organa superiora, ut per animata; quod declarat Philosophus 1 Polit’ per simile in aliis
                     artibus, ubi innuit quod plectra non per se cytharizant, et pectines non per se ipsos pectinant. Ideo ad
                     cytharizandum plectrum indiget ministro mouente, et pecten ad pectinandum indiget mouente ipsum. Sic (ut ait)
                     si plectra per se cytharizarent, et pectines per se pectinarent, nihil opus esset architectoribus
                     ministrorum, nec dominis seruorum. Ideo enim architectores, et domini indigent seruis et ministris, siue
                     indigent organis animatis, quia organa inanimata per se ipsa exercere non possunt illud, ad quod sunt facta.
                     Nam si tripodes et mensae Regum et Principum vel etiam aliorum tales essent, quales erant tripodes in quodam
                     templo, de quibus quidam Poetae fabulose dicebant, quod spontanee se ingerebant diuinis obsequiis: et si
                     omnia organa domus talia essent, qualis erat statua Daedali, de qua Philosophus fabulose recitat in
                     Politicis; quod per se implebat opus debitum: nulla indigentia esset seruorum, sed mensae se ipsas pararent:
                     et ut esset oportunitas, ostia se ipsa aperirent, et clauderent: sed quia non sic est, organa inanimata a se
                     ipsis moueri non possunt. Ideo domini et architectores indigent ministris et seruis, ut secundum eorum
                     ductionem moueant organa inanimata, vel organa carentia ratione, ut opus proprium possint implere. Indignum
                     est enim secundum ordinem uniuersi, ut suprema <pb n="353"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/353.pdf"
                     /> immediate administrent infima: sed lex Uniuersi est, ut infima administrentur a supremis per media.
                     Suprema autem in quolibet negotio esse videntur architectores et domini: infima vero sunt organa inanimata:
                     media sunt ministri et serui, qui sunt quasi quaedam organa animata. Indignum est autem dominos et
                     architectores per se ipsos esse praeparatores mensarum, vel esse ostiarios, aut aliqua talia exercere: sed
                     congruentius est haec per medios ministros efficere. In domo ergo completa utraque organa sunt necessaria,
                     animata, et inanimata: quae quomodo ad inuicem se habeant manifestatum est per iam dicta: nam animata sunt
                     ante inanimata, et haec per illa sunt administranda et mouenda, ut possint propria opera adimplere. </p>
               </div>
               <div type="chapitre" n="2.3.3">
                  <head>Qualia aedificia debent Reges, et Principes, et uniuersaliter omnes ciues quantum ad operis industriam, et
                     aeris temperamentum. Cap. III</head>
                  <p> Ex praedictis patere potest, in hac tertia parte huius secundi libri dicendum esse tam de ministris quam de
                     iis quae deseruiunt ad conseruationem, et ad sufficientiam vitae. Deseruientia autem conseruationi, et
                     sufficientiae vitae, quasi ad tria reducuntur: huiusmodi enim sunt aedificia, possessiones, et numismata. De
                     quatuor ergo dicendum erit. Declarabitur enim primo, quales domos, et quales habitationes Reges et Principes,
                     et uniuersaliter omnes ciues habere debent. Secundo determinabitur de ipsis possessionibus. Tertio de
                     numismatibus. Quarto de ministris. Inter alia autem, quae consideranda sunt in aedificiis, ut tradit Pallad’
                     in lib de Agric’ est industria operis, ut aedificium sit subtiliter et debite factum: et temperamentum aeris,
                     ut sit in debito aere collocatum. Quod autem Reges et Principes <pb n="354"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/354.pdf"
                     /> debeant habere habitationes mirabiles, et subtili industria constructas, probat Philos’ duplici ratione.
                     Quarum prima sumitur ex parte magnificentiae regiae. Secunda ex parte populi. Possumus autem et nos tertiam
                     rationem addere, ex parte familiae et ministrorum. Prima via sic patet: nam secundum Philosophum 4 Ethicorum
                     capitulo de Magnificentia, maxime gloriosos et nobiles decet esse magnificos: Reges ergo et Principes, qui
                     debent esse nobiles et praeclari, potissime decet esse magnificos. Alii enim moderatas possessiones habentes,
                     possunt esse liberales, eo quod liberalitas in paruis sumptibus esse possit: sed Reges et Principes
                     multitudine possessionum pollentes, debent esse magnifici, eo quod magnificentia circa magnos sumptus esse
                     contingat. Sed magnifici, ut dicitur in eodem 4 Ethicor’ est praepare habitationem decentem: non est autem
                     decens habitatio, nisi magnifico opere, et mirabili industria sit constructa. Ex parte ergo ipsius
                     magnificentiae regiae patet, quod Reges et Principes, quantum ad industriam operis, decet habere habitationes
                     mirabiles. Alii vero ciues tales habitationes habere debent magis et minus mirabiles, ut competit propriae
                     facultati. Secunda via ad inuestigandum hoc idem, sumitur ex parte ipsius populi: et hanc tangit Philosophus
                     6 Politicorum, ubi ait, quod Principes decet sic magnifica facere, et talia aedificia construere, quod
                     populus ea videns, quasi sit mente suspensus propter vehementem admirationem. Nam populus minus insurgit
                     contra principem, videns ipsum sic magnificum: quilibet enim de populo hoc viso opinatur principem esse
                     tantum, quod quasi impossibile sit ipsum inuadere: et quia circa impossibilia non cadit electio neque
                     consilium, ut vult Philosophus 3 Ethicorum, quilibet ex populo retrahitur, ne dissensionem faciat contra
                     Principem, si aspiciat ipsum tantum, et tam magnificum. Magnitudo enim aedificiorum licet non sit fienda ad
                     ostentationem et inanem gloriam: decet tamen Reges et Principes, <pb n="355"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/355.pdf"
                     /> ne in contemptum habeantur a populo, facere aedificia magnifica, prout requirit decentia status, in quo
                     existunt. Tertia via sumitur ex parte ministrorum et familiae. Nam ubi multae sunt diuitiae, multi sunt qui
                     comedunt illas. In domibus ergo Regum et Principum oportet multos abundare ministros, ut ergo non solum
                     personas Regis et Principis, sed etiam multitudo ministrorum debite commorari possint in aedificiis
                     constructis, oportet ipsa esse magnifica. Viso, qualia debent esse aedificia, quantum ad magnificentiam et
                     industriam operis: restat videre, qualia esse debent, quantum ad aeris temperamentum. Tangit autem Palladius
                     in libro de Agricultura, tria, ex quibus cognoscere possumus, in quo aere sit aedificium construendum. Dicit
                     enim salubritatem aeris primo declarare loca a vallibus infimis libera. Si enim in vallibus infimis aedificia
                     construantur, quia aer est ibi grossus, propter circumstantiam montium contingit ipsum non esse salubrem. Sic
                     enim imaginari debemus, quod sicut aqua currens sanior est quam stans, eo quod aquae stantes ut plurimum
                     ingrossantur et putrescunt: sic aer reclusus in vallibus, eo quod non habeat liberum motum, quasi
                     ingrossatur, et efficitur non salubris; est ergo propter salubritatem aeris considerandum in aedificiis
                     construendis, ut non fiat talis constructio in vallibus infimis. Secundo considerandum est, ut locus ille, in
                     quo est aedificium construendum, sit a nebularum tenebris absolutus. Nam in aliqua parte terrarum, vel quia
                     illa est magis paludosa, vel propter aliquam aliam dispositionem terrae, magis et saepius obtenebatur aer per
                     nebulas et vapores, quam in parte alia: quare ibi redditur aer non salubris. Ideo si vitari potest, non sunt
                     ibi aedificia construenda. Tercium, quod declarat salubritatem aeris, est consideratio habitatorum
                     existentium in ipso si enim alicubi aedificare volumus, si contingat circa regionem illam aliquos habitare
                     consideranda sunt habitatorum corpora, si eis sit color sanus et <pb n="356"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/356.pdf"
                     /> pulcher, si sit ipsis firma sinceritas capitis, si habeant acutum visum, et purum auditum, et vocem
                     claram. Per omnia haec indicatur bonitas aeris: et per contraria indicatur aer esse infirmus. Si enim
                     habitatores in ipso non habeant colorem sanum sed croceum, de facili in capite patiantur, habeant perturbatum
                     visum, impurum auditum, vocem raucam: per omnia haec, quasi per quaedam signa, aeris impuritas demonstratur.
                  </p>
               </div>
               <div type="chapitre" n="2.3.4">
                  <head>Qualia debent esse aedificia, quantum ad salubritatem aquarum, et quantum ad ordinem uniuersi. Cap.
                     IV</head>
                  <p> Praeter praedicta duo, videlicet praeter operis industriam, et aeris temperamentum: sunt duo alia in
                     aedificiis attendenda, ut aquae salubritas, et debita dispositio uniuersi. Aqua enim (secundum Philosophum)
                     est valde communis, et in multis deseruit ad necessaria vitae. Ideo valde considerandum est, ut sic
                     aedificium situetur, ut ei sit aquae salubris copia: ne habitatores eius ob infectionem aquae infirmitatem
                     contrahant. Tangit autem Palladius in libro De agricultura sex quae ait esse consideranda in cognitione aquae
                     salubritatis. Primum est: quia aqua illa deriuari non debet a paludibus et a lacunis. Paludes enim et
                     lacunae, eo quod eis sit aqua quodammodo stans, ut plurimum habent aquam non salubrem. Secundo considerandum
                     est, ne aqua illa sumat originem ex metallis, vel ne transeat per metallorum venas: habent enim metalla suas
                     venas subterraneas, et aqua in locis subterraneis generatur, et per venas subterraneas transit; quare si
                     locus generationis aquarum, vel meatus per quos aquae transeunt, habeant in se principia venarum metallorum,
                     ex hoc aqua inficitur, et non est ita salubris. Est enim humidum et molle de facili passinum: aqua <pb
                        n="357"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/357.pdf"
                     /> ergo quia est huiusmodi, de facili inficitur a metallis, et maxime a metallorum venis, ubi non sunt
                     metalla pura, sed simul cum metallis sunt aliquae admixtae putredines. Tertium, quod considerandum est in
                     aquis, est quod sit coloris perspicui. Nam ipsa infectio coloris, aquae infectionem demonstrat. Quartum est,
                     ne aliquo odore, vel sapore vitientur nam prauus odor, vel sapor aquarum, ut plurimum designat illas aquas
                     generari, vel transire per aliqua loca infecta, a quibus talem odorem, vel saporem contraxerunt. Quintum est,
                     ne aquis illis aliquis insideat simus: nam terra limosa et lutosa, eo quod infecta sit, sana esse non potest.
                     Haec ergo quinque attendenda sunt in salubritate aquarum. Verum quia contingit aliquando nos in his signis
                     decidi, ideo adducit Palladius sextum, quod dicit etiam considerandum esse, videlicet, ut consideretur
                     conditio et dispositio corporum utentium illis aquis. Est ergo aspiciendum, si dentes et gingiuae utentium
                     illis aquis, sint puri: si utentes habeant capita sana et inperturbata: si venter, aut viscera, vel latera,
                     siue renes nullo dolore aut inflatione vexentur: nam ex malitia aquarum vel omnia mala haec, vel aliqua horum
                     consueuerunt contingere. Aedificium ergo construendum aedificari debet in tali situ, quod sit ei copia aquae
                     salubris habentis conditiones illas, de quibus fecimus mentionem. Quod si tamen aedificandi necessitas
                     urgeat, nec tamen ibi aquae salubris sit copia, est ibi (secundum Palladium) construenda cisterna, in qua
                     pluuiales aquae colligendae sunt. Nam (secundum eundem) aqua caelestis et pluuialis ad bibendum quasi omnibus
                     amefertur, sunt autem in cisterna illa pisces fluuiales apponendi, ut horum natatu aqua stans agilitatem
                     currentis imitetur. Viso, qualiter est aedificium construendum quantum ad salubritatem aquae: restat videre,
                     qualiter construendum sit quantum ad ordinem Uniuersi. In ordine autem Uniuersi, prout requiri aedificium
                     construendum, sunt tria consideranda, videlicet conditio caelestis: <pb n="358"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/358.pdf"
                     /> diuersitas ventorum: et dispositio terrarum. Quantum ad conditionem caelestem duo sunt attendenda. Primo
                     ut hyeme debita claritate illustretur. Secundo, ne in aestate immoderato calore opprimatur, quod fieri
                     contingit, si aedificium secundum suam ampliorem partem respiciat oriens hyemale: tunc enim eo quod in hyeme
                     oppositum sit soli, debita claritate illustrabitur. In aestate quidem, eo quod oblique respiciatur a sole,
                     habebit in calore temperamentum: nam semper radius obliquus minorem calorem generat, quam directus. Secundo
                     in aedificando aedificio attendenda est diuersitas ventorum: et hoc quantum ad diuersitatem camerarum. Nam
                     ventus septentrionalis, eo quod puriorem aerem facit, salubrior esse videtur; propter tempus ergo aestiuum,
                     in quo homines facilius infirmantur, aedificandae sunt aliquae camerae oppositae vento septentrionali, ut in
                     eis salubrior custodiatur vita. Tertio quantum ad ordinem uniuersi consideranda est dispositio terrarum, ut
                     in tali loco aedificium construatur, cui viridaria et pomeria esse possunt connexa: aspectus enim talium et
                     deambulatio per ea ad hylaritatem et sanitatem confert. Essent autem in aedificiis construendis quaedam alia
                     particularia dicenda; ut qualis deberet esse cella vinaria, quia debet esse frigida, obscura, opposita
                     septentrioni debet esse longe ab aquis, ut a cisternis, et fluminibus: et longe a stabulis, fimo, et
                     sterquiliniis. Sic etiam aliae particulares conditiones aedificiorum distingui possent. Sed quia talia nimis
                     particularia sunt, aedificatorum industriae relinquantur. <pb n="359"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/359.pdf"
                     /></p>
               </div>
               <div type="chapitre" n="2.3.5">
                  <head>Quod possessio est homini quodammodo naturalis, et abrenuntiantes possessionibus quodammodo non viuunt ut
                     homines, sed sunt hominibus meliores. Cap. V</head>
                  <p> Dicto de aedificiis secundum ordinem superius enarratum, restat dicere de possessionibus. Possumus autem
                     triplici via venari, quod rerum possessio est quodammodo naturalis. Prima sumitur ex necessitate vitae.
                     Secunda, ex dignitate hominis. Tertia, ex actione naturae. Si enim homines naturaliter viuunt, et societas
                     politica est quodammodo homini naturalis, ut in prima parte huius secundi libri diffusius probabatur: oportet
                     aliquomodo naturalia esse quae sunt necessaria in vita politica; sed secundum Philosophum primo Polit’
                     necessaria est rerum possessio in gubernatione domus, si quis debeat politice viuere; eo ergo ipso quod rerum
                     possessio deseruit necessitati vitae, est quodammodo homini naturalis. Secunda via ad inuestigandum hoc idem
                     sumitur ex dignitate humana: eo enim ipso quod homo respectu corporalium et sensibilium est creaturarum
                     dignissima, habet naturale dominium super ipsa: quare naturale est homini quod dominetur istis sensibilibus,
                     et quod possit eis uti in suum obsequium, et quia hoc est quodammodo possidere ea, ideo eorum possessio est
                     ei naturalis. Unde et Philosop’ 1 Politic’ ubi probat possessionem talium naturalem esse, ait, quod hominum
                     ad bestias naturaliter est iustum bellum: eo enim quod bestiae naturaliter homini debent esse subiectae, et
                     debent ordinari in obsequium eius: si ipsae refugiant obsequium hominis, homo contra ipsas bellat, tanquam
                     contra ea quibus naturaliter dominabitur. Sicut ergo homo naturaliter dominatur bestiis, sic et naturaliter
                        <pb n="360"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/360.pdf"
                     /> dominatur aliis exterioribus rebus; quod non esset, nisi rerum possessio quodammodo naturalis esset.
                     Tertia sumitur ex actione naturae: nam si in prima generatione natura non deficit animalibus, sed naturaliter
                     praeparat eis debitum nutrimentum; congruum est ut non deficiat eis iam perfectis. Si enim digniora sunt
                     perfecta imperfectis, et ipsis imperfectis animalibus praeparatur debitum alimentum a natura, multo magis hoc
                     praeparabitur eis iam inesse perfectis. Animalium autem quaedam ouificant, quaedam vero animalificant. In
                     animalibus autem facientibus oua, cuiusmodi sunt aues, sic natura ordinauit, ponens in ipsis ouis album et
                     rubeum, ita quod ex albo generatur auis, et rubeum cedit in nutrimentum eius. Aui enim existenti infra testam
                     oui, non deficit quin prouiderit ei pro debito nutrimento. Sic etiam animalibus natis per generationem natura
                     non deficit quantum ad nutrimentum, quia statim solicita est inducere lac in mamillis matris, ut ex eo
                     animalia genita nutriri possint. Quare si animalibus imperfectis natura praeparat nutrimentum et necessaria
                     vitae, multo magis hoc facit animalibus perfectis. Ideo ait Philosophus primo Polit’ quod haec, idest res a
                     quibus nutrimentum accipimus, datae sunt nobis a natura. Naturale est ergo nobis habere res exteriores.
                     Habere ergo dominium rerum exteriorum est quodammodo homini naturale: quia natura produxit huiusmodi
                     sensibilia propter hominem. Sumus enim quodammodo nos finis omnium, ut dicitur secundo Physicorum. Qui ergo
                     talibus abrenunciat, et proponit viuere absque dominio exteriorum rerum, non proponit viuere ut homo, sed
                     eligit sibi vitam caelestem, et supra hominem. Sicut nubere, et per generationem producere sibi similia, est
                     homini naturale: nihilominus tamen multi sunt qui volentes vacare maiori bono, connubia renuunt: tales enim
                     (ut superius dicebatur) non viuunt ut homines, nec sunt pars ciuitatis; sed eligunt sibi vitam supra hominem,
                     et dicendi <pb n="361"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/361.pdf"
                     /> sunt hominibus meliores. Naturale est homini ergo, ut homo est, ut vult Philosophus primo Polit’ habere
                     possessionem, et dominium aliquarum rerum exteriorum propter sufficientiam vitae. Natura ergo sicut dedit
                     boni viuere, sic fecit animalia, plantas, et herbas: ut homo eis dominaretur, et ut possideret ea, et ut
                     susciperet inde debitum nutrimentum, sine quo vita nostra durare non potest. </p>
               </div>
               <div type="chapitre" n="2.3.6">
                  <head>Quod utile est in vita politica quemlibet propriis gaudere possessionibus. Cap. VI</head>
                  <p> Fuit opinio Socratis et Platonis, ut recitat Philosophus 2 Polit’ quod esset utile et expediens ciuitati
                     quod ciues propriis possessionibus non gauderent, sed omnia eis essent communia. Immo (quod peius est) ipsas
                     foeminas, et filios voluit esse communes. Dicebat enim Socrates (et Plato eius discipulus fuit secutus ipsum)
                     quod si nullus haberet uxorem propriam, sed quilibet ad quamlibet pro sua voluptate accederet, esset suprema
                     unitas, et suprema dilectio in ciuitate. Tunc enim omnes viri diligerent omnes foeminas tanquam proprias, sic
                     etiam omnes homines diligerent omnes pueros tanquam filios proprios, eo quod nesciret pater quis puer filius
                     suus esset, sed reputaret quemlibet proprium filium, et diligeret omnes pueros tanquam natos proprios: sic
                     ergo Socrates et Plato senserunt. Sed in 3 libro, ubi agetur de regimine ciuitatis, haec opinio diffusius
                     tractabitur. Sufficiat autem ad praesens scire, quid sentiendum sit de possessione rerum exteriorum, prout
                     facit ad regimen et gubernationem domus. Si enim homines ut plurimum non haberent appetitum corruptum, et ut
                     in pluribus non essent proui ad malum, expediret ciuitati possessiones communes esse, eo quod bonum quanto
                     communius, tanto diuinius: omne enim <pb n="362"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/362.pdf"
                     /> bonum in commune reductum (secundum Boethium) pulchrius elucescit. Rebus tamen stantibus ut nunc, utile
                     est ciuitati ciues gaudere possessionibus propriis, eo quod vita ciuilis sit vita communium hominum: homines
                     enim communiter non sunt adeo perfecti, quod essent contenti viuere tali vita. Possumus autem ex diuersis
                     locis in libro Polit’ accipere tria, per quae triplici via venari possumus, quod expedit ciuitati ciues
                     habere proprias possessiones. Prima via sumitur, ut remoueatur inertia et ignauia. Secunda, ut prohibeatur
                     litigium. Tertio, ut tollatur inordinatio et confusio. Prima via sic patet: nam homo adeo diligit seipsum,
                     quod semper magis solicitus est de bono proprio quam de alio. Videmus enim quod sic est facile possessiones
                     consumere et deuastare, et adeo est difficile laborare et proprio lucro substantiam et possessiones
                     acquirere, quod in ciuitate contingit multos egere et esse pauperes, non obstante quod ciues possunt gaudere
                     possessionibus propriis, et quod solicitantur circa ea tanquam circa propria bona. Si ergo nullus haberet
                     aliquid proprium, sed omnibus ciuibus essent possessiones communes, quia ciues non sic essent soliciti ad
                     colendas possessiones communes, sicut sunt soliciti ad proprias, ut plurimum contingeret ciuitatem illam sic
                     ordinatam venire ad inopiam, ut ciues non possent sibi in vita sufficere; aliquid igitur non est utile
                     simpliciter, quod est utile in casu. In rebus ergo sic se habentibus, utile est ciuitati ciues habere
                     possessiones proprias, ne propter ignauiam circa communia, domus ciuium patiantur inopiam. Secunda via ad
                     inuestigandum hoc idem, sumitur ex remotione litigii: ut plurimum enim consurgunt lites et bella inter
                     participantes aliquid commune: videmus enim ipsos fratres ex eodem patre natos, inter quos secundum
                     Philosophum 8 Ethicorum est amicitia naturalis, ut plurimum bellare ad inuicem, eo quod sit eis communis
                     haereditas: quanto ergo magis esset dissentio inter ipsos ciues, inter quos <pb n="363"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/363.pdf"
                     /> non est tanta amicitia, si essent eis possessiones communes. Tertia via sumitur ex remotione
                     inordinationis et confusionis: nam secundum Philosophum 2 Politicorum, sic accideret tunc, si ciues non
                     haberent possessiones proprias, sicut accidit, cum aliquid committitur pluribus ministris: cum enim hoc fit,
                     quilibet ministrorum retrahitur, ne faciat quod mandatur, sperans alium implere quod iubetur; propter quod
                     oportet rem illam vel non produci ad effectum, vel confuse et inordinate fieri; ut ergo tollatur confusio et
                     inordinatio circa expedientia ciuitati, utile est ciues gaudere possessionibus propriis, ut magis solicite,
                     et magis ordinate, et absque litigio, campi et terrae et alia fructifera excolantur. </p>
               </div>
               <div type="chapitre" n="2.3.7">
                  <head>Quomodo est utendum exterioribus rebus: et quis modus viuendi sit licitus. Cap. VII</head>
                  <p> Philosophus primo Politicorum ostendit, quod ex alio et alio usu exteriorum rerum, consurgit alia et alia
                     vita, siue alius et aliud modus viuendi. Sicut enim videmus in animalibus et bestiis, quod non omnes utuntur
                     eisdem rebus, nec omnes habent eundem modum viuendi; sic in hominibus habet esse. Nam aliqua animalia viuunt
                     ex herbis, aliqua ex domibus vel fructibus, aliqua vero ex raptu. Diuersi sunt etiam modi viuendi animalium:
                     nam aliqua viuunt (ut ait Philosophus) dispersa, aliqua gregalia idest sociata: quaelibet enim sic viuunt, ut
                     expedit ad sufficientiam vitae, ut melius sibi possint cibum et nutrimentum quaerere. Homines etiam
                     diuersimode utuntur exterioribus rebus, et non eodem modo viuendi viuunt. Distinguit enim Philosophus primo
                     Politicorum quatuor vitas simplices, vel quatuor modos viuendi, ex quibus conbinatis resultant alii modi
                     viuendi, <pb n="364"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/364.pdf"
                     /> vel aliae vitae. Est enim vita quadruplex, videlicet pascualis, venatiua, piscatiua, et furatiua.
                     Pascualem autem vitam ducunt viuentes ex agricultura, vel ex animalibus domesticis: venatiuam autem, viuentes
                     ex syluestribus: piscatiuam autem, ex piscibus: sed furatiuam vitam ducunt viuentes ex rapina et furto.
                     Contingit autem hos modos viuendi conbinare: quia quidam viuunt pascualiter et venatiue: quidam pascualiter
                     et piscatiue: quidam vero venatiue et furtiue: quidam autem ex omnibus, nam ex pascuis, et piscibus,
                     venationibus, et furtis vitam quaerunt. Horum autem modorum modus viuendi furtiuus omnino illicitus est, alii
                     vero modi possunt esse liciti. Viuere enim ex pascuis, ut viuere ex agris, et animalibus domesticis,
                     cuiusmodi sunt oues, et boues et caetera talia, licita sunt: quia natura talia produxit, ordinans ea ad usum
                     hominis: semper enim imperfecta ordinantur ad perfectiora; ut aqua, et terra, quae sunt inanimata, ordinantur
                     ad nutrimentum arborum, et plantarum, tanquam imperfecta ad perfectiora: arbores vero, et plantae, tanquam
                     insensibilia, ordinantur ad nutrimentum animalium sensibilium: omnia autem haec tam inanimata quam
                     vegetabilia, et sensibilia ordinantur ad nutrimentum et sustentationem hominum. Propter quod bene dictum est
                     quod scribitur 1 Polit’ quod natura dedit nobis talia, ordinauit enim ea ad usum et dominium nostrum; licitum
                     est ergo sumere nutrimentum ex agris, et animalibus domesticis quare vita pascualis est licita. Sic etiam
                     venatiua et piscatiua de se non sunt illicita; quia enim homo naturaliter dominari debet non solum animalibus
                     domesticis, sed etiam bestiis syluestribus, et piscibus; habet contra talia iustum bellum propter quod
                     Philosophus 1 Politic’ vult venatiuam et piscatiuam esse vitas licitas. Ait enim, quod hominum ad bestias et
                     ad alia animalia est iustum bellum; per se enim loquendo homines iuste possunt talia facere, et ordinare ea
                     in usum proprium. Furtiua autem vita per se <pb n="365"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/365.pdf"
                     /> loquendo est illicita, quia hominum ad homines per se non est iustum bellum. Si enim homines aliqui contra
                     alios iuste bellant, hoc quasi per accidens, inquantum illi aliquo modo forefaciunt vel forefecerunt in
                     ipsos. Delinquit ergo homo offendendo hominem: per se tamen loquendo, non delinquit offendendo bestias. Si
                     autem in offensione bestiarum est delictum, hoc est quasi per accidens, inquantum talis offensa redundat in
                     offensam hominis, ut in offensam proprii possessoris. Videtur tamen velle Philosophus, quod non solum hominis
                     ad bestias, sed etiam hominis ad barbaros sit iustum bellum: homines enim barbari syluestres, quia ab usu
                     rationis deficiunt, naturaliter debent esse subiecti hominibus pollentibus subtilitate et prudentia. Videtur
                     enim velle, quia sapientes naturaliter debent dominari insipientibus, iustum habere bellum contra ipsos, si
                     eis nolint esse subiecti. Secundum quem modum loquendi, ciues, qui magis uigent prudentia et intellectu,
                     iustum habent bellum contra rusticos, si recusent subiici illis. Propter quod contra tales recusantes
                     subiici, quos dignum est esse subiectos, secundum sententiam Philosophi sic intellectam, uidetur esse licita
                     praedatiua uita; ut quod licitum esset non solum hos depraedari et accipere sua, sed eos etiam accipere in
                     praeda, ex quo recusant facere quod tenentur. Verum quia nulli est iniuria facienda, per se loquendo, vita
                     furatiua uel praedatiua debet illicita iudicari: debet enim quis de proprio uiuere, non de usurpatione
                     alieni. Quia igitur decet ipsos ciues, et multo magis Reges, et Principes uiuere uita uirtuosa; si uolunt
                     domus proprias debite gubernare, decet eos scire quot sunt uitae, uel quot sunt modi uiuendi, et qui illorum
                     sunt liciti, et qui illiciti: quoniam nullus potest uirtuose uiuere, si possessionibus, uel rebus
                     exterioribus utatur illicite. <pb n="366"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/366.pdf"
                     /></p>
               </div>
               <div type="chapitre" n="2.3.8">
                  <head>Quod ciues, et multo magis Reges et Principes non debent infinitas possessiones appetere. Cap. VIII</head>
                  <p> Communiter videntur delinquere homines circa appetitum possessionum, et circa concupiscentiam diuitiarum;
                     nunquam enim communiter homines satiantur possessionibus et diuitiis: nam nunquam possunt tot habere, quin
                     plura velint. Assignat autem Philosophus 1 Politicor’ duplicem causam, quare concupiscentia diuitiarum est
                     infinita. Prima sumitur ex inordinatione voluntatis. Secunda ex falsa aestimatione finis. Prima via sic
                     patet. nam (ut ipse ait) infinita est diuitiarum concupiscentia, cuius causa est studere homines circa
                     viuere, non circa bene viuere; quicunque autem propter ipsum bene viuere diuitias volunt, fruitiones
                     corporales non infinitas quaerunt: bene enim viuere, est viuere virtuose. Homines ergo quia non curant viuere
                     virtuose, sed totum studium eorum est, ut viuant secundum corporis voluptatem; cum diuitiae maxime videantur
                     hoc efficere, ut per eas quilibet consequi possit quod appetit, ut melius homines possint explere quod
                     volunt, diuitiis et possessionibus non satiantur. Secunda via ad inuestigandum hoc idem, sumitur ex falsa
                     aestimatione finis. Nam ut distinguit Philosophus primo Polit’ et ut supra in primo libro diffusius diximus,
                     aliter appetitur finis, et aliter ea quae sunt ad finem. Nam finis appetitur in infinitum: ea vero quae sunt
                     ad finem, secundum modum et mensuram ipsius finis. Ut si finis medicinae est sanare, non posset medicus
                     tantam sanitatem inducere, quin (si esset possibile) vellet eam maiorem efficere: medicus ergo sanitatem
                     quasi appetit inducere infinitam, sed potionem appetit dare secundum modum et mensuram sanitatis. Communiter
                     ergo <pb n="367"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/367.pdf"
                     /> homines quia falsam aestimationem habent de fine, et putant ipsum finem in diuitiis esse ponendum,
                     appetunt eas in infinitum. Sed quod ad gubernationem domus pertineat non appetere infinitas possessiones,
                     duplici via venari possumus. Prima sumitur ex similitudine quam habent oeconomica et ars gubernatiua domus ad
                     naturam. Secunda, ex similitudine, quam habet ad artes alias. Prima via sic patet. Videmus enim naturam non
                     solicitari circa nutrimentum infinitum, sed tantum apponit de nutrimento quantum requirit animal nutriendum,
                     ut si ex albo oui natura generat auem, et ex rubeo eiusdem oui nutrit ipsam, non apponit natura in ouo
                     infinitum rubeum, sed tantum apponit ibi de eo, quantum sufficiat ad nutrimentum illius auis. Sic etiam si
                     natura ex menstruo facit animal, et ex lacte nutrit ipsum, non apponit in uberibus infinitum lac, sed tantum
                     apponit ibi de eo, quantum sufficiat ad nutrimentum animalis generati. Cum ergo diuitiae et possessiones
                     ordinentur ad nutrimentum et ad sufficientiam vitae, sic rubeum in ouo ad nutrimentum auis, et lac in
                     uberibus ad nutrimentum foetus: si gubernator domus non vult contra naturam agere, sed vult suam domum regere
                     secundum modum et ordinem naturalem, non debet infinitas diuitias et possessiones appetere; sed cum tot habet
                     quot secundum exigentiam sui status bene sufficiant ad gubernationem domus, debet illis esse contentus.
                     Secunda via ad inuestigandum hoc idem, sumitur ex similitudine quam habet ars gubernationis domus ad artes
                     alias. Nam possessiones sunt quaedam organa artis gubernationis domus, sicut incus, martellus et caetera
                     huiusmodi, sunt organa artis fabrilis: nulla, autem ars, ut ait Philosophus 1 Politicor’ habet organa
                     infinita, ergo nec gubernatiua debet quaerere infinitas possessiones. Decet igitur omnes ciues et multo magis
                     Reges et Principes esse contentos tantis possessionibus, et diuitiis, quantas requirit exigentia sui status.
                     Nam non satiari <pb n="368"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/368.pdf"
                     /> possessionibus et diuitiis (ut patet per habita) uel procedit ex falsa aestimatione finis, uel ex
                     inordinatione uoluptatis. Tanto ergo detestabilius est hoc in Regibus, et Principibus quam in aliis, quanto
                     decet habere ordinatiorem uoluptatem, et meliorem aestimationem finis: nam sicut in primo libro dicebatur,
                     detestabilius est in Rege non habere ueram aestimationem de fine quam in populo, eo quod populus a Rege
                     dirigitur, sicut detestabilius est in sagittante non cognoscere signum, quam in sagitta: eo quod sagitta a
                     sagittante dirigatur. </p>
               </div>
               <div type="chapitre" n="2.3.9">
                  <head>Quot sunt species commutationum, et qua fuit necessitas inuenire denarios. Cap. IX</head>
                  <p> Si considerentur dicta Philosophi in 1 Politicor’ omnes commutationes quasi ad tria genera reducuntur.
                     Quarum una est commutatio rerum ad res: ut frumenti ad uinum, uel ad ordeum, uel ad alia supplentia
                     indigentiam corporalem. Alia est commutatio rerum ad numismata. Tertia est numismatum ad numismata: ut cum
                     denarii argentei commutantur in aureos, uel econuerso, uel numismata regionis unius commutantur in numismata
                     regionis alterius. Ut ergo sciamus quomodo huiusmodi commutationes oportuit introduci, sciendum quod si non
                     esset nisi communitas domus quae est communitas prima, nulla commutatio esset necessaria. Nam in domo
                     dominatur paterfamilias, cuius est prouidere omnibus existentibus in domo, quare omnis commutatio facta ad
                     subiectionem domus fit a patrefamilias, uel per se uel per procuratores intermedios, nam ipsius
                     patrisfamilias est totam indigentiam subleuare domesticam. Sed cum eiusdem ad seipsum non sit nec emptio nec
                     uenditio nec commutatio, bene dictum est quod dicitur <pb n="369"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/369.pdf"
                     /> 1 Politicorum quod in prima communitate quae est domus, manifestum est nullum esse opus ipsius
                     commutationis igitur propter communitates alias est commutatio introducta. Sunt autem aliae communitates a
                     communitate domus: ut communitas vici, vel ciuitatis, vel totius regni, et prouinciae, vel etiam diuersorum
                     regnorum, aut diuersarum prouintiarum. Aliquando enim indigentia ad vitam non inueniuntur in toto regno uno,
                     propter quod oportet discurrere aliquos per diuersas mundi partes, et per diuersa regna, et regiones,
                     quaerendo aromata et alia quae requiruntur ad vitam; propter enim diuersum aspectum syderum et planetarum,
                     aliquibus abundant partes calidae quibus non abundant frigidae et econuerso. Propter quod non solum oportet
                     communicare et conuersari ad inuicem homines unius vici, vel unius ciuitatis, aut unius prouinciae, sed etiam
                     diuersarum prouinciarum, et regnorum; propter has ergo communitates introductae sunt illae tres species
                     commutationum. Nam et si ad communitatem vici, vel ciuitatis, aliquo modo sufficeret commutatio rerum ad res:
                     tamen ad communicationem quod habetur in toto regno, oportuit introduci commutationem rerum ad denarios, et
                     econuerso. Rursus si in communicatione totius regni sufficeret commutatio rerum ad denarios, et econuerso: in
                     commutatione tamen, quae est diuersorum regnorum, et prouinciarum, oportuit introduci non solum commutationem
                     rerum ad res, vel rerum ad denarios; sed etiam denariorum ad denarios. Antiquitus enim homines (ut satis
                     innuit Philosophus primo Politicorum) in simplicitate viuentes quasi solum commutabant res ad res: ut si unus
                     abundabat in vino, et alius in frumento, commutabant vinum ad frumentum, et per huiusmodi commutationem
                     subueniebant sibi ad sufficientiam vitae. Qui modus (ut ipse ait) adhuc reseruatur apud multas Barbaras
                     nationes, quae non habentes denariorum usum, solum res ipsas commutant. Hic <pb n="370"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/370.pdf"
                     /> autem modus forte in uno vico, vel in una villa obseruari posset: sed in toto uno regno, vel in tota una
                     prouincia, si prouincia illa esset magnae latitudinis, commode obseruari non potest. Nam vinum, frumentum, et
                     talia quibus indigemus ad vitam, cum sint magni ponderis, commode ad partes longinquas portari non possunt.
                     Oportuit ergo inuenire aliquid quod esset portabile, et quod esset pulchrum, et utile, pro quo inueniri
                     possent victualia. Huiusmodi autem maxime est argentum, et aurum, quae inter caetera metalla sunt pulchriora,
                     et sunt utilia, et honorabilia: ex eis enim possunt fieri vasa, quae sunt hominibus utilia, quibus factis
                     videtur utens illis esse in honore et gloria. Primitus ergo inuentae fuerunt commutationes ad metalla solum
                     secundum pondera: ut volentes habere tantum vini, oportebat dare tantum ponderis argenti, vel auri, vel etiam
                     alterius metalli, ut placebat tunc temporis populis et regibus instituere. Sed quia difficile erat in omni
                     emptione vel venditione, semper ponderare metalla, ut ementes et vendentes absoluerentur ab huiusmodi
                     pondere, in ipsis metallis sculptum fuit signum aliquod, ut imago principis, vel aliquod aliud signum
                     publicum, per cuius inspectionem sciretur quanti ponderis, et quanti valoris esset metallum illud. Hoc ergo
                     modo inuentus fuit denarius et numisma, qui est quasi quidam fideiussor noster, pro quo statim secundum
                     ipsius valorem recipere possumus supplentia indigentiam vitae. In toto ergo uno regno ne nimis grauarentur
                     homines commorantes in ipso, cum ex una parte regni oportebat eos accedere ad aliam, portando secum victualia
                     onerosa, inuentus fuit denarius, qui est de facili portatilis: per cuius commutationem victualia inueniuntur.
                     Quare commutatio rerum ad denarios, et econuerso, forte sufficeret in uno regno, vel in una prouincia: sed
                     quia in diuersis regnis diuersi dominantur, nec eisdem denariis utuntur commorantes in diuersis prouinciis,
                     praeter commutationem rerum ad res, et rerum ad numismata, oportuit <pb n="371"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/371.pdf"
                     /> inuenire commutationem numismatum ad numismata. Patet ergo quot sunt commutationes, et quomodo sunt
                     inuentae, et quae fuit necessitas inuenire denarios. Decet ergo prudentem patremfamilias, et doctum
                     gubernatorem cognoscere, quomodo ortae sunt tales commutationes, et ad quid deseruiunt, ut cognoscendo,
                     melius sciat suae domui prouidere. </p>
               </div>
               <div type="chapitre" n="2.3.10">
                  <head>Quot sunt species pecuniatiuae, et quae illarum est laudabilis, et quae vituperabilis. Cap. X</head>
                  <p> Conuenienter post tractatum de possessionibus tractatur de numismatibus, nam habere possessiones et abundare
                     vino et frumento, est abundare in diuitiis naturalibus: sed abundare in denariis et numismatibus, ut patet
                     per Philos’ 1 Pol’ est abundare in diuitiis artificialibus. Si ergo ars naturam praesupponit, et ubi desinit
                     operatio naturae ibi incipit operatio artis, congrue post tractatum de possessionibus, ex quibus oriuntur
                     diuitiae naturales, annectitur tractatur de numismatibus, quae sunt diuitiae artificiales. Quare si post
                     possessiones determinandum est de numismatibus: postquam diximus quae fuit necessitas inuenire numismata et
                     pecuniam, restat dicere, quot sunt species pecuniatiuae. Distinguit autem Philos’ in Poli’ quatuor species
                     pecuniatiuae: videlicet naturalem, campsoriam, obolostaticam, et tacos siue usuram: his enim quatuor modis
                     possideri consueuit multitudo pecuniae. Prima ergo species ipsius pecuniatiuae dicitur esse quasi naturalis:
                     quae fit ex eo quod res naturales commutantur in pecuniam. Si quis ergo abundans in vino et frumento, quae
                     naturaliter producuntur, ex eis pecuniam susciperet, talis pecuniatiua quasi naturalis diceretur, quia a
                     rebus naturalibus inciperet. Secunda species pecuniatiuae dicitur esse campsoria: <pb n="372"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/372.pdf"
                     /> haec enim (secundum Philosophum 1 Politicorum) forte primitus casu et simpliciter inuenta fuit, sed deinde
                     per experientiam iam est artificialis effecta; quodlibet enim numisma (per se loquendo) plus valet in propria
                     regione. Accidit ergo forte aliquos habere aliqua numismata, quae non multum appretiabantur in regione sua,
                     eo quod non esset propria regioni illi: illis ergo casu euntibus ad regiones illas, quibus illa numismata
                     erant propria, et portantibus numismata illa, accidit eos plus recipere pro numismatibus illis, quam in
                     partibus propriis: propter quod casu campsoria usi sunt. Sed ex hoc casu ars sumpsit originem, ut postea
                     homines artificialiter considerarent quae numismata in quibus partibus expenduntur, ut postea campsoria
                     artificialiter effecta, esset causa lucrandi pecuniam. Haec enim pecuniatiua, naturalis dici non debet; quia
                     nec a rebus naturalibus incipit, nec ad naturalia terminatur. Sed in ea (secundum Philosophum primo
                     Politicorum) denarius est elementum et terminus, idest principium et finis. Incipit enim haec ars a denario,
                     quem dat; et terminatur ad denarium, quem recipit. Quare ibi denarius, finis, et principium dici debet.
                     Tertia species pecuniatiuae est obolostatica, vel ponderis excessiua: quae forte sic inuenta fuit. Nam sicut
                     massa metalli in denarios diuiditur, et imprimitur ibi signum publicum; sic aliquando aliqua necessitate
                     interueniente, ut propter vasa fienda, vel propter aliquid aliud, denarii resoluuntur in massam. Accidit ergo
                     forte ex totidem denariis numero, confici massam maioris ponderis: ex quo casu ars sumpsit originem, ut omnes
                     denarii ponderarentur, et qui essent maioris ponderis resoluerentur in massam, ut ex hoc lucrum haberi
                     posset. Ars ergo ista obolostatica, siue ponderis excessiua, ex excessu ponderis, qui inuenitur in denariis
                     sumpsit originem. Quarta species pecuniatiuae dicitur esse tachos, quod in latino idem sonat quod partus.
                     Videtur enim haec ars parere et generare denarios, quam nos <pb n="373"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/373.pdf"
                     /> communi nomine appellamus usuram: nunquam enim aliqua crescunt in se ipsis, nisi per partum, vel per
                     generationem; ut si aliquis habet decem oues, postea in capite anni habeat viginti, hoc est, quia oues illae
                     generauerunt, et pepererunt. Si quis ergo ex decem denariis post aliquod tempus vult habere duodecim quod
                     facit pecuniatiua usuraria, ut plane patet, vult quod denarii illi pariant et generent: recte ergo usura
                     vocata est quasi denariorum partus. Harum autem quatuor species secundum Philosophum in Polit’ sola prima,
                     quae est quasi oeconomica et naturaliter, est laudabilis. Aliae vero tres (secundum ipsum) merito
                     vituperantur. Nam omnis ars quae a denariis incipit, et ad denarios terminatur, quasi videtur in denariis
                     finem ponere. Campsoria igitur, obolostatica, et usura, quia quasi totaliter in pecuniis existunt, quia a
                     pecunia incipiunt, et ad pecuniam terminantur, uituperandae sunt secundum Philosophum: nimis enim videtur
                     esse denariorum cupidus, cuius actiones a denariis incipiunt, et in denarios terminantur. Quicquid tamen sit
                     de campsoria, et abolostatica: usura tamen est simpliciter et in omnibus detestanda, ut in sequenti capitulo
                     apparebit. Usuras enim nemo exercere debet: campsoria autem, et obolostatica et si mercatoribus, vel
                     aliquibus aliis permittuntur regibus tamen et principibus quod decet esse quasi semideos, exercere non
                     congruit. Nam primam speciem pecuniatiuae, quae est oeconomica et quasi naturalis, decet. Decet enim ipsos
                     abundare in possessionibus et in redditibus, ex quorum fructu pro defensione regni et aliis necessariis
                     possunt abundare pecunia. <pb n="374"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/374.pdf"
                     /></p>
               </div>
               <div type="chapitre" n="2.3.11">
                  <head>Quod usura est simpliciter detestabilis, et quod eam decet Reges, et Principes prohibere. Cap. XI</head>
                  <p> Quarta species pecuniatiuae, quam Philosophus appellat tachos, sicut duplici nomine nominatur, sic duplici
                     via inuestigare possumus eam detestabilem esse. Vocatur enim primo denariorum partus, ex quo nomine arguit
                     Philosophus 1 Polit’ eam contra naturam esse. Nam parere, et generare, et multiplicari in seipsis, est
                     proprium naturalibus, et est contra naturam artificialium. Scrinia enim et arcae quia sunt artificialia,
                     quantumcunque simul existant, nunquam se ipsas multiplicant. Animalia vero quia sunt res naturales, simul
                     manentia generant, et pariunt, et se ipsa auget. Volens igitur denarios ipsos in se ipsis multiplicari, ut
                     quod decem post lapsum temporis fiant viginti, vult quod artificialia seipsa multiplicent: et quia hoc est
                     contra naturam artificialium, cum denarius sit quid artificiale, bene dictum est quod dicitur 1 Poli’ usuram
                     esse quid detestabile et contra naturam. Secundo huiusmodi pecuniatiuam possumus ostendere detestabilem esse
                     ex alio nomine quo nominatur, ut quia dicitur usura, quod quasi idem est quod rapina usus. In usura enim usus
                     rapitur et usurpatur, uel idem uenditur bis, uel uenditur ibi usus qui non est suus. Ad cuius euidentiam
                     sciendum, quod licet aliud sit res aliud usus rei, ut aliud est domus, et aliud inhabitare ipsam: in
                     aliquibus tamen nunquam concessio usus separari potest a concessione substantiae. In quibuscunque igitur
                     potest concedi usus rei absque eo quod concedatur eius substantia, potest inde accipi pensio, dato quod res
                     illa in nullo deterioraretur. Sed si non potest concedi usus absque concessione substantiae, quantum ad talem
                     usum non est pensio aliqua accipienda; <pb n="375"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/375.pdf"
                     /> quia si accipiatur, erit ibi usura, id est, rapina usus. Cum ergo usus ipsius domus sit domum inhabitare,
                     non domum alienare; possessor domorum potest concedere usum domus ut inhabitationem absque eo quod concedat
                     substantiam eius: et quia cuius est substantia, eius est usus: quandiu substantia est ipsius, usus pertinet
                     ad ipsum. Vendens ergo quod suum est, et quod pertinet ad ipsum, licite potest, et nulli iniuriatur. Nihil
                     ergo rapit, et nihil usurpat, si retinens sibi dominium domus, uendit inhabitationem, et usum eius. In
                     denariis autem non sic: nam usus proprius denariorum, est expendere et alienare denarios nunquam ergo potest
                     concedi usus proprius denarii, nisi concedatur eius substantia: cum ad talem usum oporteat ipsam substantiam
                     alienare. Quia ergo accidens a substantia dependet, et usus ex ipsa re sumit originem, bene dictum est, quod
                     cuius est substantia, eius est usus. Volens ergo accipere pensionem de usu denariorum, dicitur committere
                     usuram, uel dicitur usurpare, et rapere ipsum usum: quia concedendo usum denarii, concedit substantiam eius:
                     concedendo uero substantiam, non ulterius spectat ad ipsum usus eius. Quare si de usu pensionem accipiat,
                     uendit quod non est suum, uel accipit pensionem de eo quod non spectat ad ipsum, cum non ulterius spectet ad
                     eum usus denarii, ex quo eius substantiam iam concessit. Aduertendum tamen quod (ut ait Philos’ 1
                     Politicorum) quasi cuiuslibet rei est duplex usus: unus proprius, et alius non proprius. Usus proprius
                     denarii, est ipsum commutare, uel expendere, et alienare. Usus uero non proprius, est apparere: multi enim
                     ostendunt denarios suos non ad expendendum, sed ad apparendum et ut uideantur diuites. Sic etiam usus
                     proprius domus, est inhabitare. Usus non proprius, est ipsam uendere, uel commutare: multi enim domos
                     fabricant non ad inhabitandum, sed ad uendendum. De omni autem usu, siue sit proprius, siue non proprius,
                     potest accipi pensio, si usus ille <pb n="376"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/376.pdf"
                     /> concedi posset absque concessione substantiae. Propter quod plane patet, econtrario esse de denariis, et
                     de aliis rebus. Nam de usu proprio denariorum non potest accipi pensio absque usura: quia talis usus concedi
                     non potest absque concessione substantiae. Sed de usu non proprio, potest; ut si quis vellet numismata non ad
                     expendendum, sed ad apparendum: quod forte multotiens mercatores faciunt, qui ut appareant diuites, et ut
                     alii citius apud eos deponant pecuniam, habent coram se multitudinem pecuniae. Cum ergo quis possit concedere
                     denarios ad talem usum videlicet ad apparendum absque eo quod concedat substantiam eorum, si hoc modo de
                     denariis pensionem acciperet, forte aliter peccaret, usuram tamen non committeret. In rebus autem aliis ut
                     plurimum contingit econtrario, ut in usu proprio non committitur usura, nam quia inhabitatio, quae est
                     proprius usus domus, concedi potest absque concessione substantiae eius; si de hoc pensio accipiatur, nulla
                     usura committitur. Si quis domum venderet vel commutaret; quod non est proprius usus eius, dato quod non
                     statim pecuniam acciperet, si propter usum domus vellet ulteriorem pecuniam accipere, usuram committeret:
                     quia iam usus non spectaret ad ipsum, postquam per venditionem concessisset eius substantiam. Omnino ergo
                     usura, quia ibi venditur usus, qui non spectat ad creditorem, contra naturam est. Decet ergo Reges et
                     Principes, si volunt naturaliter Dominari, prohibere usuras, ne fiant eo quod iuri naturali contradicant. <pb
                        n="377"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/377.pdf"
                     /></p>
               </div>
               <div type="chapitre" n="2.3.12">
                  <head>Quod diuersi sunt modi lucrandi pecuniam et quod aliqui illorum modorum sunt Regibus et Principibus
                     congruentes. Cap. XII</head>
                  <p> Circa finem primi Polit’ distinguit Philosophus diuersos modos, quibus numismata acquiruntur. Contingit enim
                     hoc fieri quasi quinque viis. Quarum una dicitur possessoria. Secunda mercatiua. Tertia mercenaria vel
                     conducta. Quarta experimentalis. Quinta artificia. Via autem possessoria acquiritur pecunia, quando quis
                     possessionibus abundans, ex fructibus earum pecuniam acquirit. Decet enim (secundum Philosophum) oeconomicum
                     et dispensatorem domus esse expertum circa possessiones, sciendo quae sunt magis fructiferae, et ex quibus
                     potest melius subueniri indigentiae corporali domesticae siue gubernationi domus. Hoc autem fieri contingit,
                     si sciatur quae in quibus partibus abundant, ut quis illis animalibus abundet, quae in partibus illis in
                     quibus existit melius conseruantur. Haec autem quomodo sciri possint, et qualiter circa possessiones quis se
                     habere debeat, ut qualiter aues, et animalia quadrupedia conseruentur, et quae terra magis valeat pro
                     agricultura: quae magis ad vinearum plantationem, et qualis cura circa arbores sit gerenda, disposuimus
                     silentio pertransire, eo quod alii de talibus sufficienter tradidisse videntur. Palladius enim multa
                     huiusmodi enarrauit. Secunda via utilis ad pecuniam acquirendam, dicitur esse mercatiua, cum quis per mare
                     aut per terram defert mercationes aliquas, vel assistit deferentibus mercationes ipsas. Diuiditur autem
                     (secundum Philosophum) mercatoria in tres partes, in nauclariam quae sit per mare: et ponderis portatiuam
                     quae fit per terram: <pb n="378"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/378.pdf"
                     /> et assistricem. Tertia via acquirendi pecuniam, dicitur esse mercenaria vel conducta: ut cum quis spe
                     mercedis, vel precio conductus aliqua operatur. Quarta via dicitur: experimentalis: experimentum enim
                     particularium est. cum ergo quis nouit particularia facta aliquorum, quibus pecuniam sunt lucrati, dicitur
                     scire lucratiuam experimentalem. Recitat enim Philosophus duo particularia gesta, quibus fuit pecunia
                     acquisita Primum est, quod fecit Thales Milesius unus de septem sapientibus, qui primo philosophari
                     coeperunt. Ipse enim cum esset pauper, et improperaretur sibi a multis cur philosopharetur, et ad quid
                     valeret Philosophia sua, cum semper in egestate viueret. Ipse non denariorum cupidus, sed ut ostenderet quod
                     facile esset Philosophis ditari, si circa talia curam gererent; vidit per astronomiam, futuram esse magnam
                     copiam oliuarum: et ab omnibus incolis regionis illius emit tantum oleum, quod recollecturi erant in anno
                     futuro. Mutuata ergo pecunia, et data atra bona pro futuro oleo: tum quia nullus poterat vendere oleum, nisi
                     ipse: tum quia etiam erat magna copia olei, lucratus est pecuniam multam, et ostendit quod facile erat
                     Philosophis ditari. Secundum particulare gestum, quod recitat idem Phil’ est de quodam Siculo, qui emit totum
                     ferrum nundinarum: et quia ipse solus vendebat, lucrabatur pecuniam ut volebat. Inter caetera autem augentia
                     diuitias (secundum Philos’) est facere monopoliam, idest facere vendationem unius: nam quia unus solus
                     vendit, taxat precium pro suae voluntatis arbitrio: volentem ergo pecuniam acquirere, oportet haec et similia
                     particularia gesta, per quae aliqui pecuniam sunt lucrati, habere in memoria: ut si occurreret oportunitas,
                     per similia gesta, dum tamen illa sint licita, pecuniam lucraretur. Quinta via dicitur esse artifica, quando
                     quis per artem suam aliqua exerceret, propter quae pecuniam lucratur. Nam licet finis artis militaris sit
                     victoria, medicinalis sit sanitas: singulae tamen artes quasi ad pecuniam ordinantur, <pb n="379"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/379.pdf"
                     /> cum ex opere vel ex arte facto pecuniam intendunt. Medici enim, fabri, domificatores, et etiam ipsi
                     milites, cum stipendiarii fiunt, pecuniam intendunt. Decet ergo quemlibet secundum vitam politicam volentem
                     prouidere indigentiae domesticae, habere curam de acquisitione pecuniae, secundum quod exigit suus status:
                     Apud Reges autem, et Principes inter vias tactas solae duae viae videntur esse utiles: videlicet possessoria,
                     et experimentalis. Decet enim eos, vel per se, vel per alios esse expertos, sciendo particulares conditiones
                     regni, et gesta particularia praedecessorum suorum, secundum quae licite pecuniam acquirebant. Debent enim
                     conseruare laudabiles consuetudines regni, secundum quas capiant licitos redditus, non usurpando aliorum
                     bona. Consideratio ergo gestorum particularium, et consuetudinum approbatarum, et via experimentalis; utilis
                     est Regibus et Principibus in acquisitione pecuniae. Sic etiam utilis est via possessionalis non solum in
                     possessionibus immobilibus, cuiusmodi sunt agri, et vineae, et caetera huiusmodi: sed etiam in possessionibus
                     mobilibus. Decet enim ipsos pollere multitudine bestiarum, et etiam auium, per quae satisfaciant indigentiae
                     vitae. Vidimus enim Federicum Imperatorem, qui tantae sapientiae secularis praedicabatur, habuisse
                     massaritias multas. Non obstante enim quod terrae fertilissimae dominabatur, ubi victualia modici precii
                     existebant; nihilominus quasi tamen semper ex propriis alimenta carnium volebat assumere, et hoc tam in
                     bestiis, quam etiam in volucribus. Hoc enim decet Reges, et Principes, ut aliis existentibus in regno exempla
                     praebeant, et ut non videantur viuere quasi aduenae, et peregrini. Qui enim singula alimenta pecunia emit,
                     magis viuit ut aduena, quam ut ciuis. Quare decet Reges, et Principes habere homines industres tam super
                     cultura agrorum et vinearum, quam etiam super armentis bonum et super multitudinem ouium, et aliorum
                     animalium <pb n="380"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/380.pdf"
                     /> deseruientium ad indigentiam vitae, non solum quadrupedium sed etiam volucrum: sicut alicubi consuetudo
                     est habere multitudinem columbarum vel aliarum auium, ex quibus domestica alimenta sumuntur. Sic etiam, ut
                     Philosophus in Polit’ ait, insistendum est circa apum culturam, si partes illae aptae essent ad talem cultum:
                     ex apibus enim in partibus conuenientibus colligitur multus fructus cum paruis expensis. Ut ergo sit ad unum
                     dicere, semper vita ciuilis apud volentes politice viuere melior est vita peregrina: et habere alimenta ex
                     propriis, laudabilius est, quam singula pecunia emere. </p>
               </div>
               <div type="chapitre" n="2.3.13">
                  <head>Quod aliqui sunt naturaliter serui, et quod expedit aliquibus aliis esse subiectos. Cap. XIII</head>
                  <p> Dicebatur supra in hac tertia parte huius secundi libri, de quatuor esse dicendum: videlicet de aedificiis,
                     possessionibus, numismatibus, et ministris siue seruis. Expeditis ergo tribus, restat exequi de quarto, ut de
                     seruis. Ostendemus enim primo seruitutem aliquam naturalem esse, et quod naturaliter expedit aliquibus aliis
                     esse subiectos: quod probat Philosophus primo Polit’ quadruplici via, sumpta ex quadruplici similitudine.
                     Prima via sumitur ex similitudine reperta in rebus inanimatis. Secunda ex partibus eiusdem animalis. Tertia
                     ex diuersis speciebus animalium. Quarta ex diuersitate sexuum in specie humana. Prima via sic patet. Nam
                     numquam aliqua multa secundum debitum ordinem efficiunt aliquid unum, nisi sit ibi aliquid praedominans
                     respectu aliorum: ut si plures voces efficiunt aliquam harmoniam, oportet ibi dare aliquam vocem
                     praedominantem, secundum <pb n="381"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/381.pdf"
                     /> quam tota harmonia diiudicatur. Sic etiam si plura elementa concurrunt ad constitutionem eiusdem corporis
                     mixti, oportet aliquod elementum praedominans, secundum quod illi mixto competat debitus motus aut debitus
                     situs. Inde est ergo quod in omnibus mixtis dominatur terra: quia omnia talia sunt grauia, et naturaliter
                     deorsum tendunt. Quare si sic est in rebus inanimatis quod nunquam aliqua plura constituunt naturaliter
                     aliquid unum, nisi ibi naturaliter aliud sit praedominans: cum societas hominum sit naturalis, quia homo est
                     naturaliter animal sociale, ut superius diffusius probabatur, numquam ex pluribus hominibus fieret
                     naturaliter una societas vel una politia, nisi naturale esset aliquos principari et aliquos seruire. Sunt
                     ergo aliqui naturaliter domini, et aliqui naturaliter serui. Secunda via ad inuestigandum hoc idem sumitur ex
                     his quae videmus in partibus eiusdem animalis: quodlibet enim animal tanquam in partes naturales diuiditur in
                     corpus et animam: ubi anima est quasi dominans, et corpus est quasi obsequens et obediens. Corpus enim non
                     posset seipsum dirigere ad operationes debitas, sed dirigitur ad huiusmodi opera per virtutem animae: cum
                     ergo multi hominum comparentur ad alias quasi corpus ad animam, sequitur eos esse naturaliter seruos. Sunt
                     enim aliqui carentes prudentia et intellectu, non valentes se dirigere ad operationes debitas. Expedit ergo
                     eis, ut dirigantur ab aliis, et ut aliis sint subiecti. Sicut ergo in homine virtuoso, et bene disposito,
                     anima dominatur, et corpus obedit: sic in politia bene ordinata sapientes debent dominari, et insipientes
                     obedire: quia hi comparantur ad alios quasi corpus ad animam, et quasi organum ad artificem. Contingit tamen
                     aliquando magis dominari ignorantes, quam sapientes. Sed hoc accidit ex peruersitate politiae: nam sicut in
                     homine pestilente, et habente animam peruersam; corpus et sensualitas dominatur magis quam <pb n="382"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/382.pdf"
                     /> anima vel ratio: sic in politiis pestilentibus, et corruptis magis dominantur ignorantes, quam sapientes.
                     Tertia via sumitur ex diuersis speciebus animalium, ut ex homine respectu aliorum animalium: homo enim (ut
                     supra dicebatur) naturaliter dominatur bestiis. Videmus enim multas bestias domesticas, ut canes, et equos in
                     multis consequi salutem propter prudentiam hominum, quam ex propria industria consequi non possent. Expedit
                     ergo eis, et naturale est ipsis subiici homini; eo quod per hominum prudentiam diriguntur et saluantur. Quare
                     cum insipientes comparentur ad industres sicut bestiae ad homines, eo quod carentes prudentia nesciant
                     seipsos dirigere: sicut naturale est bestias seruire hominibus, sic naturale est ignorantes subiici
                     prudentibus expedit enim eis sic esse subiectos, ut per eorum industriam dirigantur et saluentur. Quarta via
                     sumitur ex diuersitate sexum, vel ex compassione virorum ad foeminas. Videmus enim virum, eo quod sit ratione
                     prestantior, naturaliter dominari foeminae, de qua dicitur primo Politicorum quod habet consilium inualidum:
                     cum ergo videamus aliquos homines respectu aliorum plus deficere a rationis usu quam foeminae a viris,
                     sequitur eos naturaliter esse subiectos. Quare seruitus est aliquo modo quid naturale, et naturaliter expedit
                     societati humanae aliquos seruire, et aliquos principari, ut in principio capituli dicebatur. <pb n="383"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/383.pdf"
                     /></p>
               </div>
               <div type="chapitre" n="2.3.14">
                  <head>Quod praeter seruitutem naturalem, quae est quasi seruitus simpliciter, est dare seruitutem legalem et
                     positiuam. Cap. XIV</head>
                  <p> Sicut praeter ius naturale propter commune bonum oportuit dare leges aliquas positiuas, secundum quas
                     regentur regna et ciuitates: sic visum fuit conditoribus legum, quod praeter seruitutem naturalem, secundum
                     quam ignorantes debent seruire sapientibus, esset dare seruitutem legalem, et quasi positiuam, secundum quam
                     debiles et victi seruirent victoribus et potentibus. Est enim iustum legale, ut recitat Philosophus 1
                     Politicorum superatos in bello seruire superantibus. Videtur autem huiusmodi iustum, quod (secundum
                     Philosophum) est secundum quid et positiuum, triplicem congruitatem habere. Quarum prima sumitur ex
                     conditoribus legum. Secunda ex defensione patriae. Tertia ex salute debellatorum. Prima congruitas sic patet:
                     oportet enim dominans (ut dicitur in Politic’) habere aliquem excessum respectu serui. Huiusmodi autem
                     excessus dupliciter esse potest, vel secundum animam, vel secundum corpus. Nam homo quilibet naturaliter ex
                     his duabus partibus est compositus. Excessus autem secundum bona animae, est quasi excessus simpliciter, eo
                     quod illa bona simpliciter dici possunt. Excessus vero secundum bona corporis respectu illius, est quasi
                     secundum quid, eo quod huiusmodi bona non sunt tanta sicut bona animae, et deficiunt a bonis illis: propter
                     quod bene dictum est, quod dicitur 1 Politicor’ quod si debemus aliquos digne dominari quia excedunt in bonis
                     corporis, ut quia sunt pulchri et fortes; multo iustius est hic diffiniri in anima, ut dicamus aliquos
                     dominari, quia excedunt in bonis animae: nam anima est praestantior <pb n="384"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/384.pdf"
                     /> corpore. Sapientia ergo et bonitas, quae sunt bona animae, reddunt dominium naturale et simpliciter: est
                     enim dignum naturaliter et simpliciter sapientes et bonos dominari ignorantibus et peruersis. Sed ciuilis
                     potentia et fortitudo corporis, quae sunt bona corporalia et exteriora, non faciunt dominium simpliciter
                     naturale, sed magis faciunt ipsum legale et positiuum. Quod enim superans in bonis corporis, ut in
                     fortitudine, vel in ciuili potentia, dominetur iis quos debellauit, non est iustum naturale, sed secundum
                     promulgacionem legis. Videtur tamen huiusmodi iustum aliquo modo esse congruum, si considerentur legum
                     conditores. Nam cum legum latores sint homines, quibus magis sunt nota bona corporis et exteriora, quam
                     animae et interiora: ut lex daret iudicium de aliquo certo, visum fuit legum latoribus, ut superantes in
                     bello congrue dominarentur aliis superatis, eo quod talis excessus notior sit quam alius. Unde et Philosophus
                     ait, Iustius esse diffiniri dominium secundum bona animae, quam secundum bona corporis; sed (ut ait) non
                     similiter esse facile, videre pulchritudinem animae, et corporis. Secunda congruitas sumitur ex defensione
                     patriae: nam ut homines fortiter bellarent pro defensione proprie ciuitatis et regni, in fauorem communis
                     boni et defensionis patriae inductum est, ut superantes in bello dominentur superatis. Propter quod decet
                     virtuosos et sapientes et bonos non resistere ordinationi legali: quia commune bonum bono priuato est
                     praeponendum. Tertia congruitas sumitur ex salute debellatorum: nam propter hanc legem multotiens superati in
                     bello saluantur: homines enim alios debellantes proniores essent ad homicidium, si scirent se ex eis nullam
                     utilitatem consecuturos; sed cum cogitant eos acquirere in seruos, reseruant ipsos propter utilitatem quam
                     inde consequi sperant. Unde seruus secundum unam etymologiam dicitur a seruando: quia tales a victoribus
                     reseruantur in bello; et non occiduntur, ut possint ipsos possidere quasi seruos et ancillantes. <pb n="385"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/385.pdf"
                     /></p>
               </div>
               <div type="chapitre" n="2.3.15">
                  <head>Quod praeter seruitutem et ministrationem naturalem, et legalem, est dare ministrationem adductam, et
                     dilectiuam. Cap. XV</head>
                  <p> Possumus dicere quatuor esse maneries ministrorum. Nam aliqui sunt tales naturaliter, aliqui vero ex lege,
                     aliqui ex conducto, aliqui quidem ex virtute et dilectione. Omnis ergo minister vel est barbarus, vel
                     impotens, vel mercenarius, vel virtuosus et dilectiuus. Barbari enim dicuntur illi, qui sunt quasi
                     syluestres, et nesciunt seipsos dirigere: propter quod tales contingit esse naturaliter seruos, ut est per
                     habita manifestum. Deficiunt enim in bonis animae, secundum quorum excessum contingit aliquos naturaliter
                     dominari. Impotentes vero contingit esse ministros ex lege: ut si qui in potentia deficientes; et non
                     valentes debellantibus resistere, ex promulgatione legis debent eis seruire et ministrare. Mercenarios vero
                     contingit esse ministros ex conducto: ille enim mercenarius dicitur, qui principaliter mercedem intendens,
                     obsequitur ei, a quo mercedem expectat. Sed boni et virtuosi sunt ministri ex virtute et dilectione; licet
                     enim dignus sit operarius mercede sua, et non sit congruum aliquem proprii stipendiis militare. Principaliter
                     tamen in ministerio debet quis intendere bonum: si autem intendat ibi mercedem aliquam temporalem, hoc debet
                     esse ex consequenti. Oportuit autem dare ministrationem conductam et dilectiuam praeter ministrationem
                     naturalem et secundum legem: nam quia est in nobis corruptio appetitus, et non semper reseruamus ordinem
                     naturalem, ut plurimum principatus sunt peruersi: nam ignoratis priuatim bonis animae, non acquiescunt
                     ministrare et seruire pollentibus prudentia et intellectu. Rursus, quia contingit aliquando plures etiam <pb
                        n="386"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/386.pdf"
                     /> ex nobili genere ortos toto tempore vitae suae non agere aliquod iustum bellum, ut ex eo possent acquirere
                     aliquos ancillantes et seruos: ne ergo tales omnino priuentur ministris, ad supplendum indigentiam domesticam
                     oportuit esse aliquos ministros conductos seruientes intuitu mercedis, et aliquos dilectiuos virtuosos
                     ministrantes ex amore boni. Ad hos autem ministros quos virtus et amor boni inclinat ad seruiendum, decet
                     principantes se habere quasi ad filios, et decet eos regere non regimine seruili, sed magis quasi paternali
                     et regali. Possumus autem duplici via ostendere, tales ministros (si quos esse contingat) magis honorandos,
                     et praemiandos, quam caeteros. Prima via sumitur ex dignitate ipsorum ministrantium. Secunda ex unitate et
                     propinquitate, quam habent ad principantem. Prima via sic patet. Nam dignioribus semper sunt ampliora
                     beneficia tribuenda: cum ergo virtuosus seruiens ex amore honesti, et ex dilectione boni, dignior sit
                     mercenario, qui principaliter seruit ex conducto et ex mercede, et dignior sit seruiente non amore honesti
                     sed quia est superatus in bello, et omnino sit melior Barbaro qui ministrat, eo quod nesciat seipsum dirigere
                     et deficiat a rationis usu: ex ipsa dignitate ministrantium patet huiusmodi ministros a principante esse
                     magis honorandos et praemiandos. Secunda via ad ostendendum hoc idem, sumitur ex unitate et propinquitate,
                     quam habent huiusmodi ministri ad principantem. Dignum est enim ut partes propinquiores fonti plus
                     profundantur aqua: quare si omnis amor quandam virtutem unitiuam et coniunctiuam habere dicitur, ut vult
                     Dionysius 4 de Diuinis nominibus ministrantes Principi non ex mercede principaliter, sed ex amore, magis
                     secundum voluntatem coniuncti sunt ei, quam alii. Quare dignum est ipsos plus de influentia recipere, et
                     amplius honorari, et praemiari a principante. <pb n="387"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/387.pdf"
                     /></p>
               </div>
               <div type="chapitre" n="2.3.16">
                  <head>Quod in domibus Regum et Principum sunt ipsis ministris officia committenda. Cap. XVI</head>
                  <p> Cum in domibus Regum et Principum ministris officia dispensantur, ut aliqui praesint mensis, aliqui
                     multitudini equorum, aliqui vero aliis rebus prout requirit modus domesticus: quantum ad praesens spectat,
                     tria sunt attendenda, videlicet ordo ministrandi, facilitas exequendi, et conditio ministrantium. Primo enim
                     attendenda sunt officia domestica sic esse committenda ministris, ut reseruetur ibi debitus ordo ministrandi:
                     quod maxime fieri contingit, si nunquam officium aliquod committatur ministris pluribus nisi illi plures sint
                     sub aliquo uno, cuius quasi architectoris sit principaliter intendere circa officium commissum. Ratio autem
                     assignatur 2 Polit’ ubi dicitur, quod aliquando deterius seruiunt multi ministrantes quam pauci. Nam cum
                     multis idem ministerium committitur; saepe illud negligitur: nam saepe quilibet ministrantium huiusmodi
                     ministerium negligit, credens quod alius exequatur illud: ubicunque enim est multitudo, ibi est confusio,
                     nisi multitudo illa reducatur ad aliquid unum. Sicut videmus in Uniuerso, quod ipsum est maxime ordinatum, eo
                     quod multitudo entium existentium in ipso, reducatur in unum primum ens, ut in unum Deum, a quo omnia
                     ordinantur. Sic quaelibet multitudo, si debet esse ordinata, oportet reduci in unum aliquem, a quo ordinetur.
                     Quare si multis ministris committitur officium aliquod, ne illud negligatur, et ne fiat confuse et
                     inordinate, praeficiendus est unus architector ministris illis, cuius sit solicitare et ordinare illos. Est
                     autem hoc documentum maxime necessarium in gubernatione domorum regalium, ubi propter magnitudinem officiorum
                        <pb n="388"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/388.pdf"
                     /> oportet idem ministerium committi ministris multis, eo quod unus non sufficeret exequi opus illud. Est
                     igitur in commissione officiorum attendendus ordo ministrandi. Secundo debet ibi attendi facilitas exequendi:
                     quod maxime fieri contingit, si eidem non committantur officia plura et diuersa. Ratio autem huius haberi
                     potest ex iis quae dicuntur 4 Polit’. Debemus enim sic imaginari quod sicut se habet magna ciuitas paruam,
                     sic se habet magna domus ad paruam. In magna enim ciuitate non sunt congreganda officia et principatus, ita
                     quod eidem committantur diuersa officia, vel diuersi magistratus: quia in ciuitate magna officia et
                     principatus tantam curam habent annexam, ut eadem persona sufficere non posset ad faciliter exequendum
                     officia multa. Sed in parua ciuitate vel in parua villa, ubi propter habitantium paucitatem non multi possunt
                     praesidere in officiis et ubi officia commissa non magnam curam habent annexam, congregari possunt officia et
                     magistratus, ita quod eidem diuersa officia committantur. Quod ergo dictum est de ciuitate parua et magna,
                     intelligendum est de parua et magna domo. In domo enim parua, ubi pauci sunt ministri, et ubi officia modicam
                     curam habent, non est inconueniens plura officia committi eidem: posset enim domus esse adeo modica, quod (et
                     faciliter) idem posset esse totus minister mensae, et custos portae. Sed in domibus Regum et Principum, ubi
                     est multitudo ministrantium, et ubi officia maximam curam habent, sunt omnino officia particulanda, et
                     distinguenda, et non sunt plura committenda eidem, ne impediatur facilitas exequendi. Tertio in commissione
                     officiorum consideranda est conditio ministrantium. Communiter enim ministri in duobus consueuerunt deficere:
                     nam aliqui male exequuntur opus iniunctum, quia sunt decipientes, et defraudantes iura legalia: aliqui vero
                     male consequuntur ipsum, sed non ex malitia voluntatis, quia ipsi de se bonum volunt, sed hoc contingit ex
                     hebetudine intellectus, <pb n="389"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/389.pdf"
                     /> sunt enim hebetes et imprudentes: propter quod licet ipsi non decipiant nec fraudent, decipiuntur tamen et
                     defraudantur. Conditio ergo ministrantium esse debet, ut sint fideles, et prudentes: fideles quidem quantum
                     ad rectitudinem voluntatis, ne fraudent: prudentes vero quantum ad industriam intellectus, ne per
                     insipientiam defraudentur. Fidelitas autem cognosci habet per diuturnitatem: ipsum enim cor hominis videre
                     non possumus; sed si per diuturna tempora, et in diuersis officiis commissis fideliter se gessit, fidelis est
                     iudicandus. Prudentia vero cognosci habet per ea quae diximus in primo libro: ut si aliquis sit memor,
                     prouidus, cautus, et circumspectus, et alia quae ibi diximus, prudens est reputandus: et secundum magis et
                     minus, prout magis et minus participat de conditionibus illis. </p>
               </div>
               <div type="chapitre" n="2.3.17">
                  <head>Quomodo a Regibus et Principibus prouidenda sunt indumenta ministris. Cap. XVII</head>
                  <p> Quia maxime apparet Regis prudentia, si suam familiam debito modo gubernet, et si ei debite et ordinate
                     necessaria tribuat: et quia debita prouisio maxime videtur facere ad honoris statum, ut instruantur Reges, et
                     Principes, qualiter circa hoc se habeant honorifice et prudenter: videndum est qualiter sunt exhibenda
                     indumenta ministris. Ad cuius euidentiam sciendum quod circa hoc (quantum ad praesens spectat) quinque sunt
                     attendenda, videlicet regis magnificentia, uniformitas ministrantium, conditio personarum, consuetudo
                     patriae, et congruentia temporum. Cum enim deceat Regem esse magnificum, ut supra in primo libro diffusius
                     probabatur, decet ipsum erga suos ministros decenter se habere in apparatu debito, et in debitis indumentis.
                     Nam <pb n="390"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/390.pdf"
                     /> licet non ad inanem gloriam, nec ad ostentationem talia sint fienda: tamen ut Reges et Principes
                     conseruent se in statu suo magnifico, et ne a populis condemnantur, decet eos magnifica facere, ut probat
                     Philosophus 7 Poli’. Secundo circa vestitum consideranda est uniformitas ministrantium. Nam ut appareant
                     ministri pertinere ad unum Principem siue ad unum dominantem, reseruata condictione personarum, maxime debet
                     attendi ut uniformiter vestiantur: sunt enim in domibus Regum et Principum diuersi gradus personarum; omnes
                     ergo illi, qui in uno gradu esse cernuntur, vel si non multum ad inuicem distant, eodem modo sunt induendi,
                     ut ex conformitate indumentorum cognoscatur eos esse unius Principis ministros. Tertio circa prouisionem
                     indumentorum consideranda est conditio personarum. Nam non omnes decet habere aequalia indumenta. In tantis
                     enim domibus non solum sunt laici, sed etiam clerici: et inter utrosque quidam superiores, et quidam
                     inferiores: propter quod decet eos aliter et aliter esse ordinatos. Sic enim videmus in ordine Uniuersi, quod
                     cum totum uniuersum sit quasi una domus summi Principis, Dei scilicet, ut plane innuit Philosophus 12 Meta’
                     in hac domo non omnia gaudent aequali apparatu, nec aequali pulchritudine, sed considerata conditione rerum
                     aliqua pollent maiori pulchritudine, aliqua minori, prout requirit ordo et iustitia Uniuersi, in quo
                     declaratur conditoris mirabilis sapientia. Quare in domibus Regum et Principum, quarum quaelibet propter
                     varietatem ministrantium et officiorum quasi quoddam uniuersum dici potest, non omnes ministrantes aequae
                     pulchro apparatu, nec aeque pulchris indumentis gaudere debent, sed considerata conditione personarum sic
                     secundum suum statum cuilibet sunt talia tribuenda, ut in hoc appareat prouidentia et industria principantis.
                     Quarto circa hoc consideranda est consuetudo patriae. Nam omne inconsuetum videtur quasi turpe et
                     inordinatum: <pb n="391"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/391.pdf"
                     /> quae enim a pueritia soliti sumus videre, nimis afficimur ad illa. Ideo dicitur circa finem 7 Polit’ quod
                     semper prima magis amamus. Videmus enim communiter homines adeo affici ad patrias consuetudines, et ad
                     conuersationes regionis propriae, ut etiam si peiores et turpiores sint, eas pulchiores et meliores iudicant.
                     In indumentis igitur, et in omnibus conuersationibus aliquid dandum est consuetudini regionum, nisi
                     consuetudines illae sint penitus corruptelae. Quinto circa hoc considerandum occurrit congruentia temporum.
                     Nam cum haec inferiora corpora per super caelestia regantur prout variantur tempora, et prout diuersificatur
                     conditio caelestis: potus, cibi, et indumenta et caetera talia deseruientia ad indigentiam vitae, sunt
                     varianda. </p>
               </div>
               <div type="chapitre" n="2.3.18">
                  <head>Quid est curialitas, et quod decet ministros Regum et Principum curiales esse. Cap. XVIII</head>
                  <p> Videtur autem curialitas se habere ad nobilitatem morum, sicut iustitia legalis se habet ad impletionem
                     legis. Nam (ut in prosequendo patebit) sicut legalis iustitia est quodammodo omnis virtus, quia omnem
                     virtutem lex implere iubet: sic curialitas est quodammodo omnis virtus, quia nobilitatem morum quasi omnis
                     virtus concomitari debet. Possumus enim distinguere duplicem nobilitatem: unam secundum opinionem, ut
                     nobilitatem generis: et aliam secundum veritatem, ut nobilitatem morum. Nobilitas autem, in excessu alicuius
                     boni fundari videtur: nam nunquam diceretur unus nobilior alio, nisi in aliquo excederent illum. Sicut ergo
                     sunt duo genera bonorum magnorum, quia quaedam sunt magna bona secundum opinionem, ut corporalia et
                     extrinseca: quaedam vero sunt magna secundum veritatem, ut virtutes et bona <pb n="392"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/392.pdf"
                     /> animae: sic duplex nobilitas habet esse, una quae fundatur in excessu magnorum bonorum secundum opinionem,
                     alia vero quae fundantur in magnis bonis secundum existentiam et veritatem. Homines enim vulgares et
                     communiter populus non percipiunt nisi sensibilia bona et exteriora: huiusmodi sunt honorabilitas generis,
                     diuitiae, et ciuilis potentia. Qui ergo processit ex genere horabili, ut ex diuitibus, vel ex potentibus, et
                     hoc ex antiquo, ita quod non sit memoria in populo progenitores suos fuisse pauperes, dicitur habere
                     nobilitates generis, et per consequens est nobilis secundum reputationem populi et secundum opinionem. Vera
                     tamen nobilitas est secundum excessum virtutem et bonitatem morum. Tamen quia nunquam fama totaliter
                     perditur, et quod communiter dicitur, impossibile est esse falsum secundum totum, ut videtur velle
                     Philosophus 7 Ethicorum, huiusmodi vulgaris opinio alicui probabilitati innititur. Videmus enim ut plurimum
                     quod nobiles genere sunt nobiliorum morum quam alii: nam sicut ex homine nascitur homo, et ex bestiis bestia:
                     sic ut plurimum ex bonis nascitur bonus, et ex prudentibus prudens, nobiles ergo homines, quia cum pluribus
                     conuersantur, quasi experti ut plurimum sunt prudentiores aliis: et quia multi oculi in ipsos respiciunt,
                     communiter plus verecundantur, et dedignantur operati turpia, quam alii. Quia ergo nobiles homines secundum
                     genus sunt in statu, in quo probabile est eos esse prudentiores aliis, et secundum quem decet eos esse
                     meliores aliis; si probabile est ex bonis bonos, et ex prudentibus prudentes oriri; qui sunt ex nobilibus
                     natalibus orti dicuntur esse nobiles secundum opinionem, quia opinio probabilitati innititur, et tales (ut
                     patet per praehabita) probabile est esse prudentes, et bonos. Huic autem probabilitati aliquando subest
                     falsitas, quia (ut dicitur in Politicis) natura vult qui de hoc facere multotiens, tamen non potest, sed
                     deficit. Quidam enim nobiles genere degenerant a naturae nobilitate, <pb n="393"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/393.pdf"
                     /> et sunt peruersiores aliis secundum mores. Si ergo nobilitas generis est nobilitas magis secundum
                     opinionem, morum vero nobilitas est secundum existentiam et veritatem: quia decens est qui creduntur et
                     aestimantur boni, esse tales secundum veritatem, decens est nobiles genere esse nobiles secundum mores. Ex
                     hoc ergo curialitas venisse videtur. Nam curia proprie non dicitur nisi domus nobilium et magnorum: et quia
                     decet nobiles et magnos esse nobiles secundum mores, inde sumptum est, ut dicantur esse curiales habentes
                     mores nobiles: propter quod curialitas morum quaedam nobilitas dici potest. Est igitur curialitas quodammodo
                     omnis virtus per comparationem ad nobilitatem morum, sicut legalis iustitia est tota virtus per respectum ad
                     impletionem legis. Praecipit enim lex omnem virtutem, ut praecipit non moechari, quod est opus temperantiae:
                     non dimittere aciem, quod est opus fortitudinis: et sic de aliis. Sic nobilitas docet omnem virtutem: propter
                     quod curialitas est quodammodo omnis virtus. Dicuntur enim curiales, qui prompte tribuunt modica dona, quod
                     est opus liberalitatis. Sic et liberales dicuntur, si decenter se habeant in magnis sumptibus, quod est opus
                     magnificentiae. Sic et curiales dicuntur comestores, qui non nimis ardenter vel turpiter comedunt, quod est
                     opus temperantiae. Curiales etiam dicuntur homines se habere erga suos ciues, si non eis iniuriam inferant in
                     uxoribus, vel in filiabus, quod est opus castitatis. Dicitur etiam quis curialis in conuersatione, si sit
                     aliis affabilis, et hylari vultu alios recipiat; quod est opus affabilitatis. Ut ergo sit ad unum dicere,
                     quodammodo curialitas est omnis virtus. Idem ergo opus esse potest a virtute speciali, et a iustitia legali,
                     et a curialitate: ut si quis suis conciuibus bona sua prompte largitur, si haec agit, quia ei placent,
                     huiusmodi actus liberalis est; sed si ut impleat legem quia hoc lex praecipit, iustus legalis est: si vero id
                        <pb n="394"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/394.pdf"
                     /> agat quia hoc decet mores curiae et mores nobilium, curialis est. Sic etiam si hylariter et affabiliter
                     quis cum aliis conuersetur, si hoc agit quia ei placent huiusmodi opera, affabilis est: sed si ut legem
                     impleat, iustus legalis erit: qui vero ut seruet mores curiae et nobilium, curialis esse dicetur. Sunt enim
                     multi facientes opera virtutum ut bona sua aliis largientes, non agentes hoc quia eis placeat expendere; nec
                     quod delectentur in dando, quod facit liberalis; nec quod ex hoc velint implere legem hoc precipientem, quod
                     facit iustus legalis: sed quia volunt retinere mores curiae et nobilium, quos decet datiuos esse; propter
                     quod tales curiales dici debent. Aduertendum tamen quod licet curialitas sit omnis virtus, per quandam tamen
                     antonomasiam largi, et affabiles, curiales dicuntur quia in curiis et in domibus nobilium, ubi multi
                     conuersantur, et ubi communiter abundant exteriora bona, potissime largitas quantum ad sumptus, et
                     affabilitas quantum ad conuersationem requiruntur in ipsis. Viso quid est curialitas, de leui patet quod
                     decet ministros Regum et Principum curiales esse. Nam si decet Reges et Principes eo quod sunt in maximo
                     nobilitatis gradu, habere mores nobiles et curiales, ministros, quos in bonis decet suos dominos imitari,
                     oportet curiales esse. <pb n="395"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/395.pdf"
                     /></p>
               </div>
               <div type="chapitre" n="2.3.19">
                  <head>Quomodo Reges et Principes erga suos ministros debent se habere. Cap. XIX</head>
                  <p> Ostensum est, quales debent esse ministri Regum et Principum, quia debent habere nobiles et curiales. Nam
                     sicut decet ciues ut debitam politiam seruent esse iustos legales, sic decet ministros dominorum ut seruent
                     decentiam curiae et honoris statum curiales esse quare si scimus quales oportet esse ministros, restat
                     ostendere qualiter Reges et Principes et uniuersaliter dominantes erga eos debeant se habere. Debitus autem
                     modus se habendi circa ipsos quasi in quinque videtur consistere. Primo, ut eis debite officia committantur.
                     Secundo, ut ad officia commissa debite solicitentur. Tertio, ut sciatur qualiter cum eis est conuersandum.
                     Quarto, qualiter ipsis communicanda consilia et aperienda sunt secreta. Quinto et ultimo oportet cognoscere,
                     qualiter sunt beneficiandi, et quomodo sunt eis gratiae impendendae. Primum autem horum aliquo modo est ex
                     habitis manifestum. nam si minister constituendus in aliquo officio vel in aliquo magistratu debet esse
                     fidelis ne defraudet, prudens ne defraudetur: quanto plus constat de eius fidelitate et prudentia, tanto sunt
                     ei maiora officia committenda. nullus autem ad plenum potest experiri de beniuolentia et fidelitate alterius
                     nisi per diuturnitatem temporis, ut vult Philosophus 8 Ethi’ unde (ut ibi dicitur) in prouerbio est dicere,
                     Non est scire ad inuicem, priusquam simul multos modios salis consumant. Sic etiam et de prudentia alicuius
                     plene non constat, nisi per diuturnum tempus viderimus ipsum prudenter egisse. Hoc ergo modo sunt ministris
                     officia committenda, quia primo praeponendi sunt in paruis magistratibus, ut de eorum fidelitate et <pb
                        n="396"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/396.pdf"
                     /> prudentia experimentum habeatur: quod si contingat eos bene se habere in illis, poterunt eis ulteriora
                     committi. Est tamen diligenter considerandum, quod quia mores nuper ditatorum, et de nouo ascendentium ad
                     altum statum, ut dicitur 2 Rhetor’ ut plurimum sunt peiores moribus aliorum: ut si praepositi officiorum ex
                     vili genere sunt assumpti, dato quod in aliquibus paruis magistratibus videantur prudenter et fideliter se
                     gessisse, non statim assumendi sunt ad officia nimis alta, sed gradatim et per diuturna tempora est habenda
                     de ipsis experientia, prius quam ad aliud altum ascendant. Viso quomodo ministris sunt officia committenda,
                     restat videre quomodo sunt in commissis officiis solicitandi. Per se enim ipsos habere curam et solicitudinem
                     de ministris, non decet magnos dominos, nec Reges et Principes. Nam (ut dicitur primo Polit’) et hoc non
                     habet aliquod magnum unde ibi concluditur, quod quibusdam est potestas, ut hoc vitent, procurator accipit
                     hunc honorem: ipsi vero ciuiliter viuunt, aut philosophantur. Reges ergo et Principes quos decet esse
                     magnanimos decet operari pauca et magna, ut decet ipsos solicitari circa ea quae directe spectant ad bonum
                     commune, et ad regnum regni: quae autem sunt illa in tertio Libro patebit. Solicitari vero circa quosdam
                     ministros et velle se de quibuscumque inimicis intrommittere, nullatenus decet ipsos. Hoc viso restat
                     ostendere tertium, videlicet qualiter cum ipsis sit conuersandum. Quod aliquomodo tradit Philosophus 4 Ethi’
                     ubi vult, quod ad humiles decet magnanimos se habere moderate, sed ad eos qui sunt in dignitatibus decet
                     magnanimos ostendere se magnos. Reges ergo et Principes, quos decet esse magnanimos ad proprios ministros,
                     qui respectu eorum sunt inferiores et humiles, debent se ostendere moderatos: quia erga eos velle se habere
                     in nimia excellentia (ut plane tradit Philosophos) non virtuosum, sed onerosum. Quid sit autem tenere in
                     talibus <pb n="397"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/397.pdf"
                     /> medium, et esse moderatum, sumi potest ex iis quae dicuntur 5 Polit’ ubi dicitur, quod persona Principis
                     non debet apparere seuera, sed reuerenda. Non ergo decet Principem tam familiarem se exhibere ministris, ut
                     habeatur in contemptu, et ut non appareat persona reuerenda: nec debet se sic excellentem ostendere, ut
                     omnino appareat austerus et onerosus. In omnibus enim (ut traditur in Ethi’) medium laudatur, et extrema
                     vituperantur. Est tamen aduertendum, quod aliqua familiaritas esset laudabilis in ciue vel milite, quae non
                     esset laudabilis in Rege: omnino enim decet Reges et Principes minus se exhibere quam caeteros, et ostendere
                     se esse personas magis graues et reuerendas quam alios, non ad ostentationem, sed ne regia dignitas
                     contemnatur. Ostenso qualiter ministris sunt officia committenda, et quomodo sunt erga eos solicitandi, et
                     qualitater est cum ipsis conuersandum: reliquum est ostendere, qualiter sunt eis communicanda consilia, et
                     quomodo sunt eis beneficia exhibenda. Dicebatur enim supra, diuersa esse maneries seruientium, quia quidam
                     sunt serui naturaliter, quidam ex lege, quidam vero seruiunt principaliter pro mercede, quosdam vero ad
                     seruiendum principaliter mouet amor et dilectio Principis magis quam merces aliqua quam inde habituri essent.
                     Cum seruis ergo naturaliter non sunt communicanda secreta neque consilia: quia (ut supra dicebatur) nunquam
                     est quis naturaliter seruus, nisi sit inscius, et ab usu rationis deficiat. De his autem loquens Philosophus
                     circa finem primi Politicorum ait, quod foemina quidem habet consilium inualidum, puer autem habet sed
                     imperfectum, seruus vero omnino habet nihil consiliatiuum. Sic etiam nec seruis ex lege communiter sunt
                     communicanda consilia: quia tales ut plurimum magis seruiunt ex rimore, quam ex amore. Nec etiam mercenariis
                     sunt communicanda secreta: quia tales non personam Principis, sed mercedem principaliter amant. Sed <pb
                        n="398"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/398.pdf"
                     /> iis, qui ex amore ministrant, si per diuturnitatem temporis constet ipsos esse beniuolos, fideles, et
                     prudentes, poterunt aperire secreta magis, et minus, prout de eorum fidelitate, et prudentia, personae
                     Principis plus constabit. Qualiter autem pro laboribus sunt beneficia exhibenda ministris, quod ultimo
                     dicebatur esse tractandum, de leui potest patere. Nam Reges et Principes, in quorum potestate est multa
                     tribuere, mercedes ministrorum retinere non debent: sed debent ipsis maiora et minora beneficia tribuere,
                     prout apparebit ipsos minus vel amplius meruisse. </p>
               </div>
               <div type="chapitre" n="2.3.20">
                  <head>Quod in mensis Regum et Principum, et uniuersaliter nobilium, tam recubentes quam etiam ministrantes non
                     decet in eloquiis abundare. Cap. XX</head>
                  <p> Dicto quales debent esse ministri Regum et Principum, et qualiter Reges et principes debeant se habere de
                     ipsis: restat ut dicamus qualiter in mensis. Principum circa eloquia habere se debeant tam ipsi Reges et
                     Principes et omnes recumbentes cum eis, quam etiam ministrantes. Possumus autem duplici via ostendere, quod
                     non decet in mensis Regum et Principum et uniuersaliter omnium nobilium et etiam omnium ciuium abundare
                     eloquiis. Prima via sumitur ex eo quod hoc repugnat ordini naturali. Secunda ex eo quod contradicit bonitati
                     morum. Prima via sic patet. Nam, ut dicitur primo Poli’ tunc secundum naturam unumquodque perficitur, quando
                     unum organum ordinatur ad unum opus. Immo quia in operibus naturae non debet esse confusio, cum opera eius
                     sint ab ipso deo et intelligentiis ordinata: dato quod natura faciat idem organum ad duo opera, ne sit in
                     operibus <pb n="399"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/399.pdf"
                     /> confusio, et ne unum impediat aliud, contra naturalem ordinem est cum per illud organum intendimus circa
                     unum illorum operum, si per illud tempus non cessemus ab alio. Quare cum secundum Philosophum in tertio de
                     Anima, lingua congruat in duo opera naturae, ut in gustum, et locutionem contra naturalem ordinem est, cum
                     huiusmodi organum exercemus ad illud opus quod est gustare, quod sit in mensa tempore comestionis, si tunc
                     temporis non cessemus ab opere alio quod est loqui, repugnat ergo hoc ordini naturali. Secundo repugnat
                     bonitati morum. Nam si recumbentes in mensa erga multiloquium insistant, quia vinum videtur eloquia
                     multiplicare, et homines abundantes vino quasi calefacti et audaces, libenter in verba prorumpunt, videbuntur
                     magis esse ebrii quam sobrii. Reges ergo et Principes, quos decet maxime temperatos esse, et obseruare
                     ordinem naturalem omnino in suis mensis, ordinare debent ut recumbentes in multiloquia non prorumpant decet
                     etiam hoc uniuersaliter nobiles et omnes ciues, quia congruum est etiam et ipsos participare virtutes et
                     bonos mores. Sed si recumbentes, ne tollatur naturalis ordo, et ne intemperati appareant, decet in mensis
                     vitare sermonum multitudinem, decet etiam hoc ipsos ministrantes, ne negligatur, et impediatur ordo, et
                     dispositio ministrandi. Immo si ad mensas Regum et Principum aliqua utilia legerentur, ut simul, cum fauces
                     recumbentium cibum sumunt, earum aures doctrinam perciperent; esset omnino decens et congruum. Ordinare
                     igitur deberent Reges et Principes, ut laudabiles consuetudines regni, si tales sunt in scripto redactae, vel
                     etiam laudabilia gesta praedecessorum suorum, et maxime eorum qui sancte et religiose se habuerunt ad diuina,
                     et qui iuste et debite regnum rexerunt, legerentur ad mensam; vel legeretur ad mensam liber de regimine
                     Principum, ut etiam ipsi principantes instruerentur, qualiter principari deberent; et alii docerentur,
                     quomodo <pb n="400"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/400.pdf"
                     /> est principibus obediendum. Haec ergo, vel alia utilia tradita secundum vulgare idioma, ut omnes per ea
                     edoceri possent, in mensis Regum et Principum legenda essent. His ergo sic pertractatis circa regnum domus,
                     licet quaedam alia particularia tractari possent, tamen quia non omnia particularia sub narratione cadunt,
                     proponimus ea silentio pertransire, imponentes finem huic secundo Libro, in quo de regimine domestico
                     secundum modulum nostrae scientiae artem tradidimus, immo eius auxilio, a quo omnis bonitas, et sufficientia
                     habet esse. Secundi libri de regimine Principum, in quo tractatur de regimine domus, finis. <pb n="401"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/401.pdf"
                     /> D. AEGIDII ROMANI Ordinis Fratrum Eremitarum Sancti Augustini, De regimine Principum Liber tertius: in quo
                     declaratur quomodo maiestas regia praeesse debeat ciuitati et regno. </p>
               </div>
            </div>
         </div>
         <div type="livre" n="3">
            <div type="partie" n="1">
               <div type="chapitre" n="3.1.1">
                  <head>Quod communitas ciuitatis est aliquo modo principalissima, et est alicuius boni gratia constituta. Cap.
                     I</head>
                  <p> Quoniam omnem ciuitatem contingit esse communitatem quandam, cum omnis communitas fit gratia alicuius boni,
                     oportet ciuitatem ipsam constitutam esse propter aliquod bonum. Probat autem Philosophus primo Polit’ duplici
                     via, ciuitatem constitutam esse gratia alicuius boni. Prima via sumitur ex parte hominum constituentium
                     ciuitatem. Secunda ex parte ciuitatis constitutae. Prima via sic patet. Quia (ut dicitur primo Ethicorum)
                     omnis actus et electio bonum quoddam appetere videtur, et primo Politicorum scribitur, quod gratia eius quod
                     videtur bonum, omnia operantur omnes. Si ergo omnes homines ordinant sua opera in id quod videtur bonum, cum
                     ciuitas sit opus humanum, ex parte hominum constituentium ciuitatem oportet ipsam <pb n="402"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/402.pdf"
                     /> constitutam esse gratia eius quod videtur bonum; nec sic est intelligendum, ciuitatem constitutam esse
                     gratia eius quod videtur bonum, quod non sit constituta gratia eius quod existit bonum. Nam cum opera nostra
                     ordinamus ad aliquod bonum, aliquando ad bonum illud habemus impetum a natura, aliquando quasi ex corruptione
                     naturae. Bonum autem illud, ad quod omnes homines habent impetum ex natura, sic videtur bonum quod tamen
                     existit bonum: huius autem est constitutio ciuitatis. Nam (ut dicitur primo Poli’) natura quidem impetus in
                     omnibus inest ad talem communitatem, qualis est communitas ciuitatis. Igitur per respectum ad homines
                     ciuitatem constituentes, eo quod habent naturalem impetum ad constitutionem eius, ciuitas non solum
                     constituta est gratia eius quod bonum videtur, sed etiam quod bonum existit. Secunda via ad inuestigandum hoc
                     idem, sumitur ex parte ciuitatis constitutae per comparationem ad ciuitates alias. Nam licet omnis communitas
                     naturalis ordinetur ad bonum, maxime tamen ordinatur ad ipsum communitas principalissima: huius autem est
                     communitas ciuitatis, quae respectu communitatis domus, et vici principalissima existit. Quare si communitas
                     domestica ordinatur ad bonum et etiam ad multa bona, ut supra in secundo libro diffusius probabatur:
                     communitas vici, quae est principalior communitate domestica, multo magis ordinatur ad bonum: et ad hoc
                     communitas ciuitatis, quae est principalissima communitas respectu vici, et domus, maxime ordinatur ad bonum.
                     Hoc est ergo quod dicitur primo Polit’ quod si communitatem omnem gratia alicuius boni dicimus constitutam,
                     maxime autem principalissimam omnium, et eam quae est omnium maxime principalis, et omnes alias
                     circumplectens, potissime gratia boni constitutam esse contingit: haec autem est communitas politica, quae
                     communi nomine vocatur ciuitas. Aduertendum tamen, communitatem ciuitatis esse principalissimam <pb n="403"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/403.pdf"
                     /> non simpliciter et per omnem modum, sed respectu communitatis domus, et vicio. Est autem alia communitas
                     principalior ea, cuiusmodi est communitas regni, de qua suo loco dicetur: ostendemus enim communitatem regni
                     utilem esse in vita humana, et esse principaliorem communitate ciuitatis. Videtur enim suo modo communitas
                     regni se habere ad communitatem ciuitatis, sicut haec communitas se habet ad domum, et vicum. Nam ciuitas
                     sicut complectitur domum, et vicum; et est principalior communitatibus illis, et magis sufficiens in vita,
                     quam communitates praedictae: sic communitas regni circumplectitur communitatem ciuitatis, et est multo
                     perfectior et magis sufficiens in vita, quam communitas illa. </p>
               </div>
               <div type="chapitre" n="3.1.2">
                  <head>Quot, et quae bona homines consequuntur de constitutione communitatis politicae, quae ciuitas nuncupatur.
                     Cap. II</head>
                  <p> Non sufficit dicere ciuitatem constitutam esse gratia alicuius boni, ut in praecedenti capitulo probabatur;
                     nisi ostendatur, quae et quot sunt illa bona, quae ex constitutione ciuitatis homines consequuntur. Huiusmodi
                     autem bona (quantum ad praesens spectat) tria esse contingit. Ordinatur enim ciuitas ad viuere, ad
                     sufficienter viuere, et ad virtuose viuere. Viuere enim (secundum Philosophum) viuentibus est esse. Sicut
                     ergo aliud est esse, aliud sufficienter esse, aliud virtuose esse: sic aliud est viuere, aliud sufficienter
                     viuere, et aliud virtuose viuere. Nam esse latissimum est, ut dicitur in libro de Causis: est enim prima
                     rerum creaturarum, et omnia aliquo modo esse participant. Non tamen omnia participant sufficienter esse, sed
                     solum illa dicuntur habere sufficiens esse secundum naturam suam, quae secundum suam speciem habent esse <pb
                        n="404"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/404.pdf"
                     /> completum. Si enim alicui rei deficiat aliqua perfectio competens suae speciei, licet possit habere illa
                     res esse aliquod, ut imperfectum esse: tamen sufficiens esse habere non dicitur: latius est ergo esse, quam
                     sufficienter esse. Sic etiam latius est sufficienter esse, quam virtuose esse: nam virtute, quae est habitus
                     electiuus et moralis, de qua hic loqui intendimus, participare non possunt nisi rationalia et habentia
                     intellectum. Irrationalia ergo et etiam inanimata secundum naturam suam possunt habere esse sufficiens, si
                     habeant perfectiones competentes propriae speciei: esse tamen virtuosum habere non possunt, quia nequeunt
                     participare virtute. Illo ergo modo quo distinguimus esse, sufficienter esse, et virtuose esse; distinguere
                     possumus viuere, sufficienter viuere, et virtuose viuere. Qualitercumque etiam homo habeat esse, viuit: non
                     tamen dicitur sufficienter viuere, et habere vitam sufficientem, nisi habeat ea quae congrue sufficiunt ad
                     supplendam indigentiam corporalem, aliud est ergo viuere aliud sufficienter viuere. Sic etiam aliud est
                     uiuere sufficienter, et viuere virtuose; multi enim habent sufficientiam ad vitam, qui propter corruptionem
                     appetitus virtuose viuere negligunt. Multorum igitur et maximorum bonorum causa est constitutio ciuitatis,
                     quia per eam homines consequuntur omnia tria praedicta bona. Nam ipsum viuere consequuntur homines ex
                     communitate politica: quia sine ea vita hominis esse non potest. Loquimur enim hic de viuere hominis, ut homo
                     est. Ostendendo ergo viuere politicum secundum aliquas leges et secundum aliquas laudabiles ordinationes,
                     recusans sic viuere, non vult viuere ut homo, sed (ut supra patuit et infra patebit) talis vel est homine
                     peior, vel homine melior: homo enim est naturaliter politicum animal et ciuile, ut infra patebit. Ipsum ergo
                     viuere (loquendo de viuere ut homo) consequuntur homines excommunicatione politica siue ex constitutione
                     ciuitatis. Secundo ex tali constitutione <pb n="405"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/405.pdf"
                     /> homines non solum consequuntur viuere, sed etiam sufficienter viuere. Nam in una domo vel in uno vico non
                     reperiuntur omnia quae ad vitam sufficiunt, ideo fuit ciuitas constituta habens plures vicos, in quorum uno
                     exercetur ars fabrilis, in alio textoria, in alio aliud, secundum quod variis indigemus ad supplendam
                     indigentiam vitae: nunquam enim est ciuitas perfecta nisi habitatores eius ibi inuenire possint omnia
                     sufficientia ad vitam. Consequimur ergo ex ciuitate non solum viuere ut homo, sed viuere sufficienter: eo
                     quod si perfecta existit, est contentiua omnium eorum quae ad vitam sufficiunt. Bene ergo dictum est, quod
                     scribitur primo Politicorum quod communitas, quae est ciuitas constans ex pluribus vicis, est communitas
                     perfecta: quia iam (ut consequens est dicere) huiusmodi communitas est habens terminum omnis per se
                     sufficientiae vitae. Tertio ex constitutione ciuitatis consequimur virtuose viuere: nam inceptio legislatoris
                     et constituentis ciuitatem non solum debet esse, ut ciues in ciuitate habeant sufficientia ad vitam, sed ut
                     viuant bene secundum leges et virtuose. Ideo dicitur primo Politicorum quod facta quidem igitur est ciuitas
                     viuendi gratia: existens autem gratia bene viuendi forte primum motiuum hominum constituentium ciuitatem,
                     fuit ipsum viuere, et habere sufficientia in vita. Videntes autem quod solitarie non poterant sibi in vita
                     sufficere, constituerunt ciuitatem, ut unus alterius defectum supplens haberet sufficientia in vita.
                     Constituta autem iam ciuitate, et homines perspicatius intuentes et videntes quod non satis est habere
                     sufficientia in vita nisi viuant bene et virtuose, cum sine lege et iustitia constituta ciuitas stare non
                     posset, ordinauerunt communitatem politicam, quae facta erat ad viuere, et ad habendum sufficientia in vita;
                     et ad bene viuere, ut ad uiuere secundum legem et uirtuose. Si ergo tot bona consequimur <pb n="406"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/406.pdf"
                     /> ex constitutione ciuitatis, bene dictum est quod scribitur primo Politicorum, quod qui primus ciuitatem
                     instituit, extitit causa maximorum bonorum. </p>
               </div>
               <div type="chapitre" n="3.1.3">
                  <head>Quod homo naturaliter est animal ciuile, non obstante quod contingat aliquos non ciuiliter viuere. Cap.
                     III</head>
                  <p>Dubitant nonnulli, An ciuitas sit aliquid secundum naturalem? et An homo sit naturaliter animal politicum et
                     ciuile? Nam ea quae sunt secundum naturam videntur esse semper et ubique: ut ignis si adsit calefactibile,
                     semper calefacit, et ubicumque est, habet exercere calefactionis actum. Quare si ciuitas quid naturale esset,
                     et homo naturaliter esset animal ciuile, nullus reperiretur homo non ciuilis. Videmus autem multos societatem
                     politicam retinentes, eligere solitariam vitam, et campestrem. Sed hae et aliae dubitationes similes videntur
                     procedere, quia ignoratur, quomodo naturale est homini esse animal ciuile. Non enim hoc est sic homini
                     naturale, sicut est naturale igni calefacere, et lapidi deorsum tendere: quia talia sic eis naturaliter
                     competunt quod ad contrarium assuefieri non possunt, et competunt eis semper et ubique nunquam enim totiens
                     posset lapis sursum proiici, ut assuesceret sursum ire: semper ergo lapis quantum est de se deorsum tendit et
                     semper ignis calefacit, homo ergo non sic naturaliter est animal ciuile, sed dicitur ei hoc naturaliter
                     conuenire, quia habet quendam impetum et quandam aptitudinem naturalem, ut ciuiliter viuat. Quae autem sic
                     sunt naturalia, ex casu vel ex aliquo impedimento siue ex aliqua causa impediri possunt, ut licet naturale
                     sit homini esse dextrum, multi tamen ex aliquo impedimento vel ex aliqua causa reperiuntur abdextri: sic
                     licet naturale sit homini viuere ciuiliter, reperiuntur tamen multi campestre <pb n="407"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/407.pdf"
                     /> viuentes. Tangit autem Philosophus 1 Polit’ tria, quare contingit alienos renuere ciuilem vitam. Primum
                     est fortuna, secundum nimia prauitas, et tertium nimia bonitas. Contingit enim primo aliquos esse non ciuiles
                     ex fortuna: ut quia nimium pauperes existentes, non possunt ciuiliter viuere, sed coguntur ciuitatem exire,
                     et agros excolere. Secundum propter quod homo aliquando redditur non ciuilis est nimia prauitas: aliqui enim
                     sic habent appetitum corruptum et voluntatem peruersam, quod nequeunt viuere in societate et secundum legem:
                     ideo ciuitatem aliquando exeunt, vel si non exeant aliquando expelluntur. Hi autem sunt illi, quos (ut
                     recitat Philosophus 1 Poli’) maledicebat Homerus, dicens, Maledictus insocialis, inlegalis, sceleratus,
                     affectator belli, veluti sicut sine iugo existens sicuti volatilia. Tertio aliqui non ciuiliter viuunt
                     propter nimiam bonitatem. Vita enim ciuilis et coniugalis est vita bona, sed est vita ut homo. Aliqui autem
                     sunt tantae perfectionis, quibus non sufficit viuere ut homo, sed renuentes coniugium et ciuilitatem, eligunt
                     perfectiorem vitam. Nam licet qui nubit, et qui ciuiliter viuit, bene faciat; tamen qui non nubit, et qui non
                     ciuiliter viuit, ut liberius contemplationi vacet, melius facit. Est ergo homo naturaliter animal ciuile, non
                     obstante quod contingat aliquos non ciuiliter viuere: nam quicunque non ciuiliter viuit (nisi ex paupertate,
                     vel ex fortuna hoc accidat) vel est bestia et sceleratus et sine iugo, non valens legem et societatem
                     supportare, vel est quasi deus idest diuinus, eligens altiorem vitam: propter quod scribitur primo Poli’ quod
                     non potens aliis communicare, nulla est pars ciuitatis, sed vel est bestia vel est deus. <pb n="408"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/408.pdf"
                     /></p>
               </div>
               <div type="chapitre" n="3.1.4">
                  <head>Quibus rationibus probari potest, ciuitatem esse quid naturale, et quod homo naturaliter est animal ciuile
                     et politicum. Cap. IIII</head>
                  <p> Remouebantur in praecedenti capitulo obiectiones contrariae, per quas probari uidebatur, ciuitatem non esse
                     aliquid secundum naturam, et hominem non esse naturaliter animal ciuile. Cum ergo non satis sit remouere
                     omnes obiectiones contrarias veritatem aliquam impugnantes, nisi adducantur rationes propriae per quas illa
                     ueritas confirmetur: intendimus in hoc capitulo adducere rationes ostendentes ciuitatem esse quid naturale,
                     et hominem esse naturaliter animal ciuile. Possumus autem duplici uia ostendere communitatem politicam siue
                     ciuitatem esse aliquid secundum naturam. Prima uia sumitur ex eo quod communitas complectitur domum et uicum.
                     Secunda ex eo quod est illarum finis et complementum. Probabatur enim supra, quod uiuere erat homini secundum
                     naturam; ut natura non deficiat in necessariis, oportet quid naturale esse quicquid secundum se deseruit ad
                     sufficientiam uitae. Communitas ergo domestica et etiam uici naturalia sunt, quia deseruiunt ad sufficientiam
                     uitae humanae. Quare cum communitas ciuilis has communitates comprehendat, et perfectius deseruiat ad
                     sufficientiam uitae, quam communitates illae, oportet eam esse secundum naturam. Secunda uia ad inuestigandum
                     hoc idem, sumitur ex eo quod ciuitas est illarum communitatum finis et complementum. Nam ut arguit
                     Philosophus primo Politicorum quod est finis generationis naturalium, est quid naturale, et est natura
                     ipsorum generatorum: ut quod est finis generationis hominis est quid naturale, et est natura eius. Nam finis
                     generationis rerum est forma, quae per antonomasiam est quid naturale, et <pb n="409"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/409.pdf"
                     /> est ipsa natura. Videmus autem quod communitas domus est quid naturale, non solum quia deseruit ad
                     sufficientiam vitae, sed etiam quia communitates illae, quae perficiunt domum, sunt quid naturale: constat
                     enim domus ex communitate viri et uxoris, domini, et serui, patris et filii, quarum quaelibet est secundum
                     naturam. Sic etiam communitas vici est quid naturale, non solum quia deseruit ad sufficientiam vitae, sed
                     etiam quia generatio eius habet esse naturale: fit enim vicus naturaliter ex crescentia filiorum
                     collectaneorum, et nepotum, ut vult Philosophus 1 Polit’ propter quod si tale crementum est naturale, vicus
                     ipse quid naturale erit. Ciuitas ergo, quae est finis generationis domus et vici erit quid secundum naturam,
                     eo quod sit finis generationis naturalium: generatio enim domus, et vici, tanquam ad finem et complementum,
                     ordinatur ad ciuitatem. Viso, ciuitatem esse aliquid secundum naturam: reliquum est ostendere, hominem esse
                     naturaliter animal politicum et ciuile, quod etiam duplici via inuestigare possumus. Prima via sumitur ex
                     parte sermonis. Secunda ex parte impetus naturalis. Probatur enim in principio secundi libri, ex parte
                     sermonis hominem esse naturaliter animal sociale, eo quod per sermonem acquirimus instructionem et
                     disciplinam. Hoc autem ex parte sermonis ostendere possumus hominem esse naturaliter animal politicum et
                     ciuile, ex eo quod vox humana, quae dicitur sermo, est aliter significatiua, quam vox brutorum. Unde Philos’
                     ait 1 Pol’ quod in aliis animalibus ab homine, usque ad hoc eorum natura peruenit, ut vox sit eis signum
                     delectabilis et tristabilis, ut habeant sensum delectabilem et tristabilem: hoc enim sibi inuicem per vocem
                     significant. Canis enim eo quod latrat, aliter latrat cum delectatur: et cum tristatur potest alteri cani per
                     suum latratum significare tristitiam, vel delectationem quam habet. Sed hominibus ultra hoc datus est sermo,
                     per quem distincte significatur quid conferens, quid nociuum, et quid iustum, et quid iniustum. Si ergo <pb
                        n="410"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/410.pdf"
                     /> communitas domestica ordinatur ad prosequendum conferens, et ad fugiendum nociuum: communitas vero
                     ciuitatis ultra hoc ordinatur ad prosequendum iustum, et ad fugiendum iniustum, oportet communitatem
                     domesticam et ciuilem esse quid naturale. Nam si natura dedit homini sermonem, naturalis est illa communitas
                     quae ordinatur ad illa, quae sunt apta nata exprimi per sermonem: iustum enim et iniustum non proprie habet
                     esse in communitate domestica, sed in communitate ciuili. In ciuitate enim, ubi ciues habent possessiones
                     proprias et distinctas, consurgunt lites et litigia, quid iustum et quid non iustum: quod non proprie fit in
                     domo, ubi totum ad patremfamilias pertinere videtur. Differt ergo ciuitas a domo; quia in ea non solum
                     quaeritur quid conferens et quid nociuum, sed etiam quid iustum et quid iniustum: utraque tamen communitas
                     erit naturalis tam domestica quam ciuilis, eo quod per sermonem nobis datum a natura repraesentatur conferens
                     et nociuum, et iustum et iniustum. Secunda via ad inuestigandum hoc idem, sumitur ex parte impetus naturalis.
                     Nam omnia animalia habent naturalem impetum ad conseruandum ea quae sunt eis a natura tributa: quare si
                     natura dedit homini viuere, dedit ei naturalem impetum ad faciendum ea per quae possit sibi in vita
                     sufficere. Hoc autem maxime contingit (secundum Philosophum) per communitatem ciuilem, eo quod ciuitas debeat
                     esse contentiua omnium, quae ad vitam sufficiunt. Inerit ergo hominibus impetus naturalis ad viuendum
                     politice, et ad constituendum ciuitatem. Sed cum id, ad quod habemus impetum naturalem, sit secundum naturam,
                     oportet ciuitatem esse quid naturale, vel esse aliquid secundum naturam. <pb n="411"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/411.pdf"
                     /></p>
               </div>
               <div type="chapitre" n="3.1.5">
                  <head>Quod praeter communitatem ciuitatis, utile fuit in vita humana esse communitatem regni. Cap. V</head>
                  <p> Possumus autem triplici via ostendere, quod praeter communitatem ciuitatis, utile est humanae vitae statuere
                     communitatem regni. Prima via sumitur ex parte sufficientiae vitae. Secunda ex parte adeptionis virtutis.
                     Tertia ex parte defensionis et remotionis impedimentorum hostium. Prima via sic patet. Nam cum ait
                     Philosophus primo Polit’ quod communitas perfecta, quae est ciuitas constans ex pluribus vicis, est habens
                     terminum omnis per se sufficientiae vitae. Non sic intelligendum est, quod semper oporteat ciuitatem ex
                     propriis possessionibus habere omnia quae requiruntur ad vitam: sed sufficit ciuitatem sic esse sitam, quod
                     per mercationes, et ponderis portatiuam, et per humanam industriam faciliter habere possit sufficientia
                     vitae. Sicut ergo vicus, in quo exercetur ars fabrilis, indiget vico alio, in quo exercetur ars textoria, eo
                     quod homines ad sufficientiam vitae indigeant tam operibus fabrorum quam textorum: sic quia contingit
                     ciuitates aliquas abundare in vino, et deficere in frumento, in quo contingit ciuitates alias abundare;
                     oportet ciuitatem unam indigere auxilio alterius. Quare sicut utile est vitae humanae in eadem ciuitate
                     congregari diuersos vicos, ut facilius habeantur quae requiruntur ad vitam: sic utile est ciuitates plures
                     congregari sub uno principatu aut sub uno regno, ut facilius et melius sibi inuicem subueniant quantum ad ea
                     quibus indigemus in vita. Nam sicut diuersa membra corporis non eundem actum habent, et unum indiget alterius
                     opere, propter quod utile est ipsis membris congregari in uno corpore, ut sibi inuicem subueniant: sic quia
                     non omnes ciuitates abundant <pb n="412"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/412.pdf"
                     /> in eisdem, utile est eis congregari sub uno regno, ut melius possint sibi inuicem subuenire in his quae
                     requiruntur ad sufficientiam vitae. Secunda via ad inuestigandum hoc idem, sumitur ex parte adoptionis
                     virtutis. Intentio enim legislatoris (ut supra tangebatur) non solum esse debet, ut ciues habeant quae
                     requiruntur ad supplendam indigentiam corporalem: sed etiam ut viuant secundum legem et virtuose. Immo tanto
                     principalius debet intendere hoc quam illud, quanto anima est potior corpore, et quanto operationes virtuosae
                     excellunt exteriora bona. Oportet ergo rectores ciuitatis habere ciuilem potentiam, ut possint cogere et
                     punire nolentes virtuose viuere, et turbantes pacem et bonum statum aliorum ciuium. Quare cum peruersi in
                     ciuitate aliqua non audeant insurgere contra principem, si sciant ipsum magnam habere ciuilem potentiam, et
                     dominare in ciuitatibus multis, si constet de principe quod iuste regat et quod non conuertatur in tyrannum,
                     expedit ciuitatibus propter virtuose viuere, et propter corruptionem peruersorum congregari sub uno regno
                     quod si tamen Princeps tyrannizare vellet, quanto minorem haberet potentiam, tanto magis esset expediens
                     ciuitati. Tertia via ad inuestigandum hoc idem, sumitur ex parte defensionis et remotionis impedimentorum
                     hostium. Videmus enim quod cum aliqua ciuitas impugnatur confoederat se ciuitati alii, ut melius possit
                     resistere impugnationem hostium: cum ergo regnum sit quasi quaedam confederatio plurium ciuitatum, eo quod
                     uniantur sub uno rege, cuius est quemlibet partem regni defendere, et ordinare ciuilem potentiam aliarum
                     ciuitatum ad defensionem cuiuslibet ciuitatis regni; si contingat eam ab extraneis impugnari, propter
                     faciliorem defensionem et tuitionem utile fuit ex pluribus communitatibus politicis constituere communitatem
                     unam regni. <pb n="413"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/413.pdf"
                     /></p>
               </div>
               <div type="chapitre" n="3.1.6">
                  <head>Quod diuersi sunt modi generationis ciuitatis, et regni, et quod oportet hunc tertium librum in quo
                     determinatur de huiusmodi regimine diuidere in plures partes. Cap. VI</head>
                  <p> Generationis ciuitatis et regni duos modos possumus assignare, quorum quilibet est aliquo modo naturalis,
                     aliter tamen est naturalior altero. Primus est ille de quo supra in secundo libro fecimus mentionem, ubi
                     diximus quod propter excrescentiam filiorum collectaneorum et nepotum domus potest in vicum, vicus in
                     ciuitatem, et ciuitas in regnum excrescere. Alius modus est ex concordia constituentium ciuitatem vel regnum.
                     Nam ut recitat Philosophus 2 Politicorum, antiquitus homines morabantur dispersi, velut tempore Aristotelis
                     contingebat circa quasdam gentes, quae vocabantur Arcades, ubi quilibet per se morabatur. Homines sic
                     dispersi morantes aliquando concordabant in unum, constituentes sibi ciuitatem aliqua, in qua simul morantes
                     habere possent sufficientius quae requiruntur ad indigentiam vitae. Hoc ergo modo posset fieri constitutio
                     regni, ut si multae ciuitates et castra simul confoederarentur et concordarent, ut sub uno rege existerent,
                     timentes inimicorum potentiam. Uterque autem horum modorum est naturalis: sed primus est naturalior secundo.
                     Prima enim constitutio ciuitatis et regni est dupliciter naturalis. Primo enim naturalis est, quia
                     constituitur ex generatione quae est opus naturae. Secundo naturalis existit, quia homines naturalem habent
                     impetum ad constituendam ciuitatem et regnum. Si enim per generationem ex crescentibus filiis et nepotibus in
                     eadem domo, et non valentibus simul habitare, faciant sibi plures domos, et constituant sibi vicum; et <pb
                        n="414"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/414.pdf"
                     /> ulterius excrescentibus et non valentibus habitare in uno vico, faciant sibi vicos plures, et constituant
                     ciuitatem: amplius autem ipsis excrescentibus et non valentibus habitare in una ciuitate, fabricent sibi
                     ciuitates plures, et constituant regnum: talis constitutio regni et ciuitatis est maxime naturalis, non solum
                     quia homines habent naturalem impetum ad talem constitutionem, sed etiam quia huiusmodi constitutio procedit
                     ex generatione filiorum quae est opus naturae. Secundus autem modus constitutionis regni et ciuitatis, ut cum
                     ex concordia hominum talis constitutio habet esse, licet non sit adeo naturalis ut prima attamen naturalis
                     est, quia homines propter viuere habent naturalem impetum, ut concordent ciuitatem constituere, in qua
                     reperiuntur sufficientia ad vitam. Sic etiam habent naturalem impetum, ut constituant principatum et regnum;
                     quia per talem constitutionem possunt magis pacifice viuere, et magis resistere hostibus volentibus impugnare
                     ipsos. Est enim huius impetus naturalis: nam sicut homines naturalem habent impetum ut viuant, et ut
                     sufficiant sibi in vita, quod fit per ciuilem societatem: sic naturalem habent impetum ut pacifice viuant et
                     ut naturaliter resistant hostibus, quod fit per societatem principatus et regni; videmus enim ciuitates non
                     existentes sub uno rege plures guerras et discordias habere ad inuicem. Enumeratis autem duobus modis
                     generationis ciuitatis et regni, quorum quilibet dici potest naturalis: possumus addere modum tertium, qui
                     quasi est simpliciter violentus. Cum enim homines dispersi morabantur, poterat quis insurgere per tyrannidem
                     et per violentiam, et dominari eis: et ut facilius eis dominaretur, poterat eos uiolenter congregare in unum,
                     et constituere inde ciuitatem. Sic etiam et regnum per uiolentiam et per tyrannidem constitui posset, ut si
                     quis dominans alicui ciuitati per tyrannidem et per ciuilem potentiam opprimat ciuitates alias, et faciat se
                     Regem constitui super <pb n="415"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/415.pdf"
                     /> illas. Viso diuersos esse modos generationis ciuitatis et regni, restat uidere in quot partes oportet hunc
                     tertium librum diuidere, in quo de huiusmodi regimine tractaturi sumus. Patet enim ex dictis naturalem
                     generationem ciuitatis et regni ordinare ad bene uiuere, et ad pacifice uiuere, et ad resistendum uolentibus
                     turbare pacem, et impugnare ciues. Ostendendum est ergo qualiter possit bene regi ciuitas siue regnum tempore
                     pacis, et qualiter impugnandi sint hostes tempore belli. Verum quia ut patet per Philosop’ 2 Meta’ et circa
                     finem Elenchorum, nullus sibi sufficit in inueniendo artem aliquam, sed oportet ad hoc iuuari per auxilium
                     praecedentium tradentium notitiam aliquam de arte illa: ideo oportet propter sufficientiam artis regiminis
                     ciuitatis et regni citare quid senserunt Philosophi de huiusmodi regimine, et quomodo antiquitus regebantur
                     ciuitates. Nam ex hoc aliqualiter manducemur ad sciendum quid vitandum, et quid imitandum sit in regimine
                     regni et ciuitatis. Totum ergo hunc librum tertium diuidemus in tres partes. Nam primo narrabuntur opiniones
                     Philosophorum circa regimen ciuile, et reprobabuntur ea in quibus visi sunt non bene sentire circa huiusmodi
                     regimen. Recitabuntur ergo prima regimina instituta ab antiquis Philosophis, ut per eorum notitiam
                     manuducantur Reges et Principes, quomodo debeant regere ciuitates et regna. Secundo ostendetur, quae sit
                     optima politia siue optimum regnum, et quibus cautelis uti debeant principantes, et quomodo tempore pacis
                     propter uiuere sufficienter et uirtuose regenda sit ciuitas et regnum. Tertio manifestabitur quomodo eligendi
                     sunt pugnatores, et qualiter impugnandi sunt hostes, et quomodo ordinandae sunt acies bellorum, et quibus
                     cautelis uti debeant bellantes. <pb n="416"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/416.pdf"
                     /></p>
               </div>
               <div type="chapitre" n="3.1.7">
                  <head>Quomodo Socrates, et Plato dixerunt ciuitatem ordinandam esse, et quid senserunt de ciuili regimine. Cap.
                     VII</head>
                  <p> Socrates autem quandiu philosophatus esset circa naturas rerum, videns circa naturalem scientiam magnam
                     difficultatem esse, ut narrat Philosophus in Metaphysica sua, conuertit se ad Moralia, quem Plato suus
                     discipulus in multis secutus est, propter quod Philoso’ Platonem ipsum secundum Socratem appellauit.
                     Determinando autem Socrates et Plato de moralibus, quinque tetigisse videntur circa ciuitatem et regnum
                     ciuile. Primum est, quia dixerunt ciuitatem debere esse maxime unam. Quod forte ideo hoc opinati sunt, quia
                     semper multitudo ab unitate procedit, et semper unitas videtur esse potior multitudine unde prima causa Deus
                     ipse quia est summe unus, arguitur esse summe bonus. Videtur ergo ciuitas esse potissime bona, si sit
                     potissime una; igitur quanto plus ad unitatem procedit, tanto plus appropinquat ad terminum bonitatis.
                     Secunda autem, quod circa ciuitatem statuerunt dicti Philosophi, est, quia dixerunt ciuibus omnia debere esse
                     communia: ut quod haberent communes possessiones communes uxores, ut quod quilibet accederet ad quamlibet, et
                     per consequens haberent communes filios: nam quia propter communem usum foeminarum patres non certificarentur
                     de propriis filiis reputarent quemlibet puerorum esse filium proprium. Videbatur enim Socrati et Platoni
                     totam dissensionem ciuium consurgere ex proprietate possessionum, et ex eo quod quilibet utitur dicere, Hoc
                     est meum. Quare (ut arguebat) si possessiones essent communes, et ciues nihil haberent proprium, cessarent
                     eorum propriae lites, et eorum iurgia, et esset ciuitas optime ordinata. Volebant etiam uxores esse communes,
                     quia ex hoc <pb n="417"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/417.pdf"
                     /> consurgeret maxima dilectio inter ciues: nam uxoribus non existentibus propriis, sed communibus, essent
                     communes filii: et quia patrum ad filios est maxima dilectio, in ciuitate illa esset maximus amor, eo quod
                     antiquiores diligerent omnes iuniores ut filios, et iuniores eos diligerent ut Patres. Posuerunt etiam
                     huiusmodi communitatem uxorum et filiorum ut esset maxima unitas et maxima coniunctio in ciuitate. Nam cum
                     sit maxima unitas, et maxima coniunctio patrum ad filios, antiquiores reputarent se habere maximam unitatem
                     cum iunioribus, et econuerso, et quod crederent eos esse suos filios, illi vero opinarentur eos esse suos
                     patres. Tertium vero quod senserunt dicti Philosophi circa regimen ciuitatis, est, quia dixerunt mulieres
                     instruendas esse ad opera bellica, et debere bellare sicut et viros. Inducebantur enim ad hoc (ut Philosophus
                     recitat 2 Polit’) ex iis quae videbant in bestiis et in animalibus aliis, in quibus non solum bellant masculi
                     sed etiam foeminae. Immo in bestiis et in auibus viuentibus ex rapina ferociores esse videntur foeminae quam
                     mares: nam si consideramus aues ipsas viuentes ex raptu, maiores corpore et audaciores corde et
                     praestantiores viribus sunt foeminae quam masculi: ut ancipitres, et austures, et aquilae, ut dicitur, sunt
                     omnes foeminae, quarum masculi sunt viliores eis. Quare si in aliis animalibus hoc videmus quod non solum
                     bellant mares sed foeminae, quia maxime videtur esse secundum ordinem naturalem in quo communicamus cum
                     animalibus aliis, videtur ciuitas maxime naturaliter ordinata si ad opera bellica ordinentur non solum viri
                     sed etiam mulieres. Quartum quod dixerunt instituendum esse in ciuitate, est, quia semper volebant eosdem
                     principari, et esse in magistratu; ut qui erant officiales, semper essent officiales; et qui praepositi,
                     semper praepositi; et sic de magistratibus aliis. Assumebant etiam ad hoc exemplum de terra. Videmus enim
                     partes terrae, in quibus abundat <pb n="418"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/418.pdf"
                     /> vena auri, semper quasi abundare ibi talem venam; et in quibus abundat vena argenti similiter se habere.
                     Si ergo natura sic agit quod venam auri non conuertit in venam argenti, vel in venam ferri, nec econuerso;
                     quia maxime bene operamur si imitamur actiones naturae, et maxime bene regitur ciuitas si imitatur ordinem
                     naturalem: vena auri ut principantes maiori principatu, vel existentes in maioribus principatibus; et vena
                     argenti ut existentes in minoribus, non debent conuerti in venam ferri, ut quod fiant subditi, et deponantur
                     a magistratibus suis. Quintum autem quod dicti Philosophi senserunt statuendum circa ciuitatem, est, quia
                     dixerunt ciuitatem quamlibet diuidendam esse in quinque partes, videlicet in agricolas, artifices,
                     bellatores, consiliarios, et principem. Dixerunt enim agricolas necessarios esse ad constitutionem ciuitatis,
                     propter ea quae requiruntur ad victum. Artifices vero necessarii erant, propter vestimenta et domos et alia
                     quae requiruntur ad vitam. Bellatores quidem necessarii existebant, propter defensionem ciuitatis et
                     reprimendos hostes dicebant autem ciuitatem (si bene ordinata erat) ad minus deberet habere mille bellatores,
                     et ad plus quinque millia. Principes vero et consiliarii necessarii erant in ciuitate ad dirigendum ciues ut
                     virtuose viuerent, et ut debite obseruarent leges. Tangebant autem dicti Philosophi quaedam alia circa
                     regimen ciuitatis, de quibus si locus occurrat mentio fieri poterit. <pb n="419"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/419.pdf"
                     /></p>
               </div>
               <div type="chapitre" n="3.1.8">
                  <head>Quod non oportet ciuitatem maximam unitatem et conformitatem habere, ut Socrates et Plato statuerunt. Cap.
                     VIII</head>
                  <p> Maximam unitatem et aequalitatem non oportet quaerere in omnibus rebus. Nam si omnia essent aequalia, iam
                     non essent omnia. Ad hoc enim quod sunt omnia quae requiruntur ad uniuersum, et ad hoc quod uniuersum
                     secundum suum statum sit maxime perfectum, oportet ibi dare diuersa secundum speciem. Nam quia tota bonitas
                     uniuersi non potest reseruari in una specie, oportet ibi dare species diuersas; ut in pluribus speciebus
                     entium reseruetur maior perfectio, quam in una tantum. Sic etiam in ciuitate ad hoc quod habeat esse
                     perfectum, oportet dare diuersitatem aliquam, nec oportet ibi esse omnimodam conformitatem et aequalitatem,
                     ut Socrates et Plato credebant. Tangit autem Philosophus 2 Polit’ quasi sex rationes, probantes quod non
                     oportet ciuitatem esse maxime unitam, et maxime conformem. Prima sumitur quantum ad esse ipsius ciuitatis.
                     Secunda per comparationem ad exercitium. Tertia, per comparationem ad partes. Quarta, per comparationem ad
                     principantes et subiectos. Quinta per comparationem ad finem. Sexta, per comparationem ad ea quae videmus in
                     aliis totis. Prima via sic patet. Nam maior est unitas unius singularis hominis, quam totius domus, et domus
                     quam vici, et vici quam ciuitatis, et ciuitatis quam regni. Constat enim domus ex pluribus personis, vicus ex
                     pluribus domibus, ciuitas ex pluribus vicis, et regnum ex pluribus ciuitatibus. Si ergo tantum uniretur
                     domus, quod omnes habitantes in ipsa fieret una persona, iam non remaneret domus, sed fieret homo unus
                     aliquis singularis: sic si tantum uniretur <pb n="420"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/420.pdf"
                     /> vicus, quod fieret una domus, iam non remaneret vicus: eodem etiam modo si tantum uniretur ciuitas, quod
                     fieret unius vicus vel una domus, non ulterius remaneret ciuitas; requirit enim ciuitas aliquam diuersitatem,
                     ultra quam si descendatur, perit esse eius. Dicere ergo in ciuitate vel in regno esse debere omnem unitatem,
                     est dicere ciuitatem non esse ciuitatem, et regnum non esse regnum. Secunda via ad inuestigandum hoc idem,
                     sumitur per comparationem ad exercitum, vel ad pugnationem. Nam ut dicitur 2 Polit’ alterum est compugnatio,
                     et alterum est ciuitas, nam hoc quidem scilicet compugnatio utilis est secundum quantitatem, quamuis sit idem
                     specie: est enim compugnatio auxilii gratia. Sicut enim plures homines magis trahunt nauem, quantumcunque
                     illi plures sint eiusdem ritus et sint similes et conformes, sic plures homines magis bellant. Ciuitas autem
                     non sic, sed constituta est ad sufficientiam vitae. Quia ergo diuersis indigemus ad vitam, oportet in
                     ciuitate diuersitatem esse. Tertia via declarans et manifestans vias praedictas, sumitur per comparationem ad
                     partes. Nam sicut quia idem corpus diuersis indiget operibus, ut ambulatione, tactu, visione, et auditus ideo
                     oportet ibi dare diuersa membra exercentia diuersos actus: sic quia ad indigentiam vitae indigemus domibus,
                     vestimentis; et victualibus, et aliis huiusmodi; oportet in ciuitate dare diuersitatem aliqua, ut in ea
                     reperiatur sufficientia ad vitam. Sicut ergo si non esset diuersitas in membris corporis, ut si omnia essent
                     oculi, corpus imperfectum esset, quia licet videret, non posset audire, nec ambulare: sic si esset maxima
                     conformitas in ciuitate, ut quod omnes essent textores vel coriarii, ciuitas imperfecta esset, quia ad
                     sufficientiam vitae non solum indigemus calciamentis, sed etiam indigemus victualibus, et domibus, et aliis
                     quae requiruntur ad vitam. Quarta via sumitur per comparationem ad principantes et subiectos. Nam cum ciuitas
                     sit ordo ciuium ad aliquem principantem <pb n="421"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/421.pdf"
                     /> vel dominantem, ut cum in ciuitate oporteat dare aliquos magistratus, et aliquas praeposituras, quod non
                     esset, nisi ibi aliqui essent dominantes, et aliqui subiecti. Quare cum hoc diuersitatem requirat, oportet in
                     ciuitate dare diuersitatem aliquam. Quinta uia sumitur per comparationem ad finem. Nam finis ciuitatis est
                     bene viuere, et habere sufficientiam in vita; nam ciuitas est communitas habens terminum omnis per se
                     sufficientiae vitae: sed ut dictum est ad sufficientiam vitae requiruntur diuersa, ideo oportet ciuitatem
                     habere aliquam diuersitatem in se, et diuersos habere vicos, ut expediens ad vitam quod non neperitur in uno
                     vico, reperiatur in alio. Sexta via sumitur per comparationem ad alia tota: ut nunquam melodia; quae est
                     multitudo vocum, est bene proportionata, si sint omnes voces aequales: sed ad rectam consonantiam oportet ibi
                     dare diuersitatem tonorum. Sic pictura nunquam est bene ordinata, nisi ibi sit diuersitas colorum; sic et
                     ciuitas nunquam bene ordinata erit, nisi sit ibi diuersitas officiorum. Decet ergo hoc Reges, et Principes
                     cognoscere, quod nunquam quis bene nouit regere ciuitatem, nisi sciuerit qualiter constituitur; et nisi
                     cognoscat quod oportet in ea diuersitatem esse. <pb n="422"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/422.pdf"
                     /></p>
               </div>
               <div type="chapitre" n="3.1.9">
                  <head>Quod non expedit ciuitati omnia sic esse communia, ut Socrates ordinauit: et quod Reges, et Principes hoc
                     decet cognoscere. Cap. IX</head>
                  <p> Sermo in principiis debet esse longus, eo quod paruus error in principio, maximus est in fine. Diu ergo sunt
                     principia pertractanda, et longis sermonibus sunt excutienda, ne circa ipsa contingat error. Quare cum in
                     regimine ciuitatis primo sit politia ordinanda, diu inuestigandum est, qualiter ciuitatem oportet esse unam,
                     et quam diuersitatem habere debet, et quomodo ciues decet se habere ad inuicem, quibus communicare debent,
                     utrum omnia deberent esse communia, et quid debeant habere proprium. Haec enim sunt quasi principia et quasi
                     quaedam praeambula ad sequentia. Volumus autem in hoc capitulo ostendere, quod non expedit ciuitati habere
                     omnia communia ut Socrates ordinauit: nec sequerentur illa bona quae opinabatur Socrates, si sic ordinaretur
                     ciuitas: credebat enim si essent communes possessiones, uxores, et filii, cessarent litigia, quia crederent
                     ciues omnes pueros esse filios suos, et sic esset in ciuitate maximus amor. Possumus ergo triplici uia
                     ostendere, quod hoc non expedit ciuitati. Primo, quia non cessarent litigia. Secundo, quia ciues non
                     reputarent omnes pueros proprios filios. Tertio, quia inter eos non esset magnus amor. Prima uia sic patet.
                     Nam quantumcunque possessiones essent communes, usus tamen pertinentium ad uictum esset proprius: nam sicut
                     fieri non potest, quod ex omnibus ciuibus fiat unum corpus realiter; ita esse non potest, quod ille idem
                     cibus qui nutrit corpus unius ciuis, nutriat corpus alterius. Existentibus ergo possessionibus communibus
                     oporteret cuilibet distribui quae requiruntur ad supplendam <pb n="423"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/423.pdf"
                     /> indigentiam corporalem: et quia homo nimis decipitur in proprio commodo, semper uidetur ei se plus debere
                     recipere quam accipiat. Immo quia impossibile est omnes ciues aequaliter esse prudentes et bonos, et esse
                     aequaliter utiles ciuitati, statim insurgeret rixa inter ciues, quia quilibet crederet plus esse accepturum:
                     ut dum unus ciuis iudicaret se meliorem alio, uellet secundum dignitatem suam ei fieri retributionem. Hanc
                     autem aequalitatem non de facili esset possibile reseruari inter ciues absque dissensione et lite, quia
                     quilibet deceptus in iudicando de seipso, appreciatur se plus ualere quam ualeat. Communitas ergo
                     possessiones quam ordinabat Socrates ad uitandum lites, potius esset causa litigii quam pacis. Nam (ut supra
                     in secundo libro tetigimus) haec est uita perfectorum: non habere proprium: perfecti autem sunt pauci. Lex
                     ergo imponenda omnibus ciuibus et toti populo debet esse talis, secundum quam homines communiter possint
                     uiuere. Unde et Philosophus ait in Politicis ciues non esse applicandos legibus, sed leges ciuibus. Tales
                     enim debent esse leges, et talis debet esse ordinatio ciuitatis, quae competat omni populo et communi uitae;
                     cuiusmodi non fuit ordinatio Socratis, quia inter gentes communiter uiuentes absque multis litigiis obseruari
                     non posset. Dato tamen communitatem possessionum posse obseruare absque litigiis, communitatem tamen
                     foeminarum, propter quam uolebat Socrates filios esse communes, non est possibile obseruare absque litigiis.
                     Secunda uia sic patet: nam si omnia sic essent communia, non oporteret ciues omnes pueros reputare filios
                     proprios. Immo quia puerorum aliqui essent similes aliquibus ciuibus, et aliqui aliis, quilibet ciuis
                     appropriaret sibi in filium, quem videret sibi esse similem. Unde et Philosophus narrat 2 Politicor’ quod
                     apud quasdam gentes, ut in superiori Libia, uxores sunt communes: filios tamen ciues diuidunt secundum
                     similitudinem, quilibet enim appropriabat sibi <pb n="424"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/424.pdf"
                     /> in filios, quos videbat ei esse similes. Nam et in aliis animalibus hoc contingit, quia multae foemelle
                     reddunt filios similes patribus; quemadmodum in terra Pharsaliae quaedam equa (ut Philosophus recitat) semper
                     reddebat filium similem patri, propter quod vocata est Iusta. Non ergo supposita communitate uxorum esset
                     bonum illud quod opinabatur Socrates. Videlicet, ut ciues omnes pueros crederent esse proprios filios. Tertia
                     via sic patet. Nam supposita communitate uxorum non esset tantus amor in ciuitate ut opinabatur Socrates: nam
                     modica coniunctio plus inducit de amore, si sit certa et nota, quam multa, si sit ignota et dubia: licet enim
                     maior sit coniunctio patris ad filium, quam patrui ad nepotem: plus tamen patruus diligeret nepotem, si
                     firmiter crederet ipsum esse talem; quam pater filium, si rationabiliter dubitaret se eum genuisse. Nam plus
                     est modo de dilectione in ciuitate, ut Philosophus innuit 2 Politicor’, quia unus diligit alium tanquam
                     filium, alius tanquam fratrem, alius tanquam nepotem, alius tanquam fratruelem (appellat autem Philosophus
                     fratrueles qui sunt ex duobus fratribus nati) alius vero diligit ipsum tanquam contribuelem idest tanquam
                     natum ex eadem tribu, vel secundum aliquam aliam consanguineitatem, quam fuerit dilectio quam ponebat
                     Socrates. Modica enim consanguineitas, si sit nota et certa, maiorem dilectionem causat, quam filiatio, si
                     sit dubia et ignora. Communitas ergo illa, quam ponebat Socrates, non est expediens ciuitati, Decet autem hoc
                     Reges, et Principes diligenter aduertere, ut sciant sic ciuitatem ordinare, ut expedit communitati ciuium.
                        <pb n="425"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/425.pdf"
                     /></p>
               </div>
               <div type="chapitre" n="3.1.10">
                  <head>Quae mala consequuntur, si in ciuitate uxores et filii ponantur esse communes. Cap. X</head>
                  <p> Philosophus 2 Polit’ probat multa mala sequi in ciuitate, si uxores et filii ponantur esse communes. Quantum
                     autem ad praesens spectat, enumerare possumus quinque mala, quae Philosophus tangit ibidem sequentia ex tali
                     communitate. Primum est, iniuria consanguineorum. Secundum, vilificatio nobilium. Tertium, iniuria filiorum.
                     Quartum, intemperantia venereorum. Quintum, abusio parentum. Primum sic patet. Nam oportet in ciuitate
                     consurgere lites, vulnerationes, et contumelias, quae tanto detestabiliores sunt, quanto committuntur in
                     personam magis coniunctam. Expedit ergo ciuitati propter honestatem et bonitatem morum parentes esse certos
                     de suis filiis, et quoslibet certificari de eorum consanguineis, ne propter ignorantiam filii in proprios
                     parentes et consanguineos inter seipsos iniurias et contumelias inferant. Quare cum communitas uxorum, quam
                     Socrates ordinauit, tollat certitudinem filiorum et notitiam consanguineitatis, non est commendanda: quia ex
                     hoc consequitur aliquos de facili propter ignorantiam iniurari consanguineis suis. Secundum malum sic
                     ostenditur. Nam supposita communitate uxorum et filiorum sequeretur vilificatio nobilium, et exaltatio
                     agricolarum, et personarum vilium. Nam esse non potest uxores et filios communes, nisi aequalis cura geratur
                     de filiis nobilium, et custodum ciuitatis, quae geritur de filiis agricolarum et personarum vilium. Quare
                     filii nobilium deprimuntur, et vilium exaltabantur. Non ergo erit amicitia inter ciues, quia secundum
                     Philosophum in Ethic’ proportionale et <pb n="426"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/426.pdf"
                     /> aequale amicitiam soluit. Cum ergo boni et nobiles sint supra viles et ignobiles, tunc est amicitia inter
                     eos, quando quilibet se habet secundum proportionem suam, ut quando ignobiles seruient nobilibus, et nobiles
                     eis retribuunt mercedem secundum proportionem seruitii. Velle ergo filios ciuium communes esse, et aequalem
                     curam geri de filiis nobilium et ignobilium, est vilificare nobiles, et exaltare ignobiles, et non saluare
                     amicitiam inter eos. Tertium malum sic declaratur. Nam supposita praedicta communitate, sequeretur in curia
                     filiorum nam ut dicit Philosophus 8 Ethic’ multis esse amicum secundum perfectam amicitiam non contingit, nec
                     contingit multas personas simul amare valde. Nam valde amare, dicit quandam superabundantiam. Superabundantia
                     quidem magis est apta nata esse ad unum quam ad multos: unde in eodem 8 concludit Philosophus, quod multis
                     placere valde, non est facile. Quare si quilibet ciuis crederet quemlibet puerorum esse proprium filium, quia
                     partiretur eius amor in tantam multitudinem, modicum diligeret unumquemque, et modicum curaret de unoquoque.
                     Immo quilibet ciuis, nisi esset fatuus, nullo modo suspicari posset omnes pueros esse suos filios. Si ergo
                     omnes diligerent tanquam filios, hoc esset ratione duorum vel trium puerorum, quos crederent esse proprios
                     filios: et quia illi non essent eis certitudinaliter noti, opinabatur Socrates quod omnes alios intime
                     diligerent propter illos. Sed ut arguit Philosophus 2 Politic’ propter duos vel tres vel propter paucos
                     pueros velle magnam multitudinem diligere puerorum tanquam proprios filios, hoc est ponere parum de melle in
                     multa aqua. Sicut ergo parum mellis totum unum fluuium non posset facere dulcem, sic amor duorum vel trium
                     filiorum innumerabilem multitudinem puerorum existentium in ciuitate una, non posset reddere placibilem et
                     dilectam. Sed non existente dilectione ciuium ad pueros, non habebitur eorum cura debita: sequitur quod
                     supposita communitate, <pb n="427"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/427.pdf"
                     /> quam ordinauerat Socrates, non habeatur debita cura, nec diligentia debita erga filios. Quartum malum sic
                     ostendi potest quia virtus generatiua est ita corrupta, et sic est insatiabilis concupiscentiae appetitus,
                     quod non habente viro nisi unam uxorem, adhuc est valde difficile debite et temperate se habere erga illam.
                     Sicut ergo prouocata gula per multitudinem ciborum difficile est esse abstinentes, sic prouocaris venereis
                     per multitudinem foeminarum difficile est et quasi impossibile est esse temperatum. Quintum autem malum sic
                     manifestari potest. Nam non habentibus parentibus cognitionem de propriis filiis et filiabus, de leui fieret
                     abusus parentum et consanguineorum, ut quod filii cognoscerent matres, et patres filias. Socrates volens hoc
                     inconueniens vitare, dixit, quod spectabat ad Principem ciuitatis habere curam et diligentiam, ne filii
                     coirent cum matribus, et patres cum filiabus. Sed ait Philosophus, hoc non sufficit, quia si filii et filiae
                     communes erant, et non iudicabantur eis proprii parentes, dato quod prohiberetur filio actus venereus circa
                     matrem, et patri circa filiam, non prohibebatur eis amor libidinosus et concupiscentia, ex quo non
                     manifestabatur eis parentela illa. Quare cum in personis tam coniunctis non solum detestabilis sit actualis
                     commistio, sed etiam abominabilis sit concupiscentia et amor libidinosus, reprehensibilis erat opinio
                     Socratis de communitate uxorum et filiorum. Decet ergo Reges et Principes sic ordinare ciuitatem, ut
                     prohibita communitate foeminarum et uxorum certificentur parentes de propriis filiis. <pb n="428"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/428.pdf"
                     /></p>
               </div>
               <div type="chapitre" n="3.1.11">
                  <head>Quomodo expediat ciuitati possessiones esse proprias, et non communes. Cap. XI</head>
                  <p> Esse res communes, ut ait Philosophus 2 Politic’, tripliciter potest intelligi. Nam in rebus deseruientibus
                     ad victum est considerare duo: videlicet res fructiferas, ut agros, vineas, arbores: et fructum qui oritur ex
                     talibus rebus, ut vinea, frumenta, poma. Quare si fit communitas ciuium erga talia, vel erunt communes res
                     fructiferae, et diuidentur fructus: vel possessiones erunt propriae, et fructus redigentur in commune, quod
                     antiquitus (ut recitat Philosophus) apud quasdam nationes fiebat: vel utrunque erit commune tam res
                     fructifefae quam fructus, ut Socrates ordinauit. Volebat enim ut superius tangebatur, quod si nihil esset
                     proprium in ciuitate nec possessiones nec fructus ne filii nec uxores, quod nulla dissensio oriretur in
                     ciuitate. Videtur autem haec ordinatio Socratis (ut Philosophus ait) superficietenus considerata valde
                     expediens ciuitati: cum enim quis audit ciuitatem sic ordinatam esse ubi est tanta communitas ciuium, reputat
                     eam felicem esse, et existimat ciues se maxime diligere, et absque litigio viuere, inter quos tanta
                     communitas obseruatur. Sed ut dicitur secundo Politicorum in actibus particularibus oportet ad experientiam
                     recurrere: experti enim sumus quod habentes aliqua communia, plura litigia inter se habent, quam si quilibet
                     propria possideret. Possumus autem triplici via inuestigare, quod si res ciuium communes essent, plura
                     litigia in ciuitate consurgerent, quam si gauderent possessionibus propriis. Prima via sumitur ex parte
                     possessionum communium. Secunda ex parte communicantium in rebus illis. Tertia ex parte imparitatis Ciuium.
                     Prima via sic patet. <pb n="429"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/429.pdf"
                     /> nam cum aliquid est commune aliquibus, cum unus ab usu et fructu illius rei communis propter alium
                     impeditur, consurgit lis et discordia inter eos. Videmus enim fratres uterinos propter haereditatem quam
                     communem habent, multa habere litigia, dum unus haereditate illa non utitur prout alteri expedire videtur. Si
                     ergo fratres uterini qui pauci sunt et firmiter credunt se esse tanta consanguinitate coniunctos, multa
                     habent litigia, quia haereditatem habent communem: quanto magis inter ipsos ciues, si omnia eis essent
                     communia, multa orirentur litigia, cum ipsi multi sint et diuersarum voluntatum, nec sit inter eos tanta
                     coniunctio consanguinitatis, sicut inter uterinos fratres, nam et si fieret ut Socrates dicebat, quod omnes
                     ciues propter communitatem mulierum et uxorum crederent se esse consanguinitate coniunctos; attamen inter eos
                     secundum rei veritatem non esset tanta consanguinitas, sicut inter fratres uterinos. Immo illa
                     consanguinitas, quae inter illos existeret, certa et nota esse non posset, ut in praehabitis probabatur. Si
                     ergo certa consanguinitas non tollit dissensionem paucorum habentium haereditatem communem, multo magis infra
                     huiusmodi dissensionem non posset tollere inter multos, ut inter omnes ciues. Secunda via ad inuestigandum
                     hoc idem, sumitur ex parte communicantium in haereditate communi. Nam quanto aliqui plura habent communia,
                     tanto magis ad inuicem conuersantur: sed cum esse non possit, aliquos valde et diu conuersari ad inuicem,
                     nisi inter eos litigia oriantur, ex parte ipsorum communicantium in haereditate communi, eo quod oporteat eos
                     valde ad inuicem conuersari, ostenditur ut plurimum homines habere lites et iurgia propter quod Philosophus
                     ait 2 Polit’ quod ab ipsis famulis, quibus plurimum indigemus propter ancillares administrationes, maxime
                     offendimur, et indignamur erga illos, quia oportet nos habere ad illos multa colloquia, et diu conuersari cum
                     illis. Quare si inter dominos et famulos quos habent <pb n="430"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/430.pdf"
                     /> ita subiectos propter diuturnam conuersationem tot litigia oriuntur, quanto magis orirentur inter ciues
                     quorum unus alteri subesse non vellet, si haberent haereditatem communem, et si oporteret eos valde ad
                     inuicem conuersari. Tertia via sumitur, ex parte imparitatis ciuium. Nam si omnibus ciuibus essent
                     haereditates communes, quia valde difficile esset et valde sumptuosom tantam multitudinem extraneorum
                     quaerere qui possent tantam terram colere: expediret ciuitati sic diuidi, ut aliqui ciuium terram colerent,
                     aliqui vero insisterent circa custodiam ciuitatis, quae et Socrates concedebat. Cum ergo custodes ciuitatis
                     nobiliores sint agricolis, tanquam meliores et nobiliores estimarent se plus esse accepturos de fructibus
                     possessionum, quam illi. Insurgeret igitur dissensio inter eos, quia agricolae magis laborantes circa
                     possessiones, minus de fructibus caperent. Considerata ergo infirmitate hominum, et diligenter viso, quod
                     communiter populus a via perfecta deuiare, expedit ciuitati, ne inter ciues oriantur dissensiones et iurgia,
                     non sic esse possessiones communes, ut Socrates statuebat. Via autem Philosophi, si consideretur modus et
                     status hominum, est expeditior civitati: ait enim possessiones et res civium debere esse proprias, et
                     communes. Proprias quidem quantum ad dominum, communes vero propter virtutem liberalitatis. Diligenter igitur
                     inspecta humana conditione, prout communiter populus observatiuus est legum et laudabilium ordinationum,
                     expedit cuilibet habere res et possessiones proprias quantum ad dominum: nam quilibet dominans bonis propriis
                     adhibebit debitam diligentiam circa illa. Expedit autem talia esse communia secundum liberalitatem: quia
                     cives inter se debent liberales esse, communicando sibi invicem propria bona. Unde et apud Lacedaemones, ut
                     recitatur secundo Politi’ tanta erat liberalitas, quia licet quilibet haberet propria bona quantum ad
                     dominium, tamen propter liberalitatem <pb n="431"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/431.pdf"
                     /> quantum ad usum erant illis ciuibus communes serui, et equi, et canes: quilibet enim ciuium cum indigebat,
                     absque alia requisitione utebatur alterius equis, canibus, et seruis. </p>
               </div>
               <div type="chapitre" n="3.1.12">
                  <head>Quod Reges, et Principes non debent disponere ciuitatem sic, quod mulieres ordinentur ad opera bellica, ut
                     Socrates statuebat. Cap. XII</head>
                  <p> Ut in praecedentibus dicebatur, Socrates statuit mulieres instruendas esse ad opera bellica, et debere
                     bellare, sicut et viri: assumens exemplum ex bestiis, ex quibus tam mares quam foeminae bellant. Sed quod
                     Reges et Principes, et uniuersaliter illi quorum est ciuitatem disponere, non debeant ordinare mulieres ad
                     opera bellica, sed viros, triplici via venari possumus, secundum tria quae requiruntur ad bellum. Homines
                     enim bellatores decet esse mente cautos et prouidos: corde viriles et animosos: corpore robustos et fortes.
                     Cautela enim et prouidentia est necessaria in bellis. Nam aliquando propter cautelas adhibitas plus
                     superantur hostes ex sagacitate quam ex fortitudine: pauci enim bellatores si sint sagaces et industres
                     superant multos non fortitudine sed prudentia. Mulieres ergo, quia habent consilium inualidum, et ab usu
                     rationis deficiunt, nec sunt ita industres et prouidae sicut viri, non sunt ordinandae ad opera bellica. Nam
                     in bellis magna cautela et industria est adhibenda, quia secundum Vegetium in De re militari, si alia male
                     acta recuperari possunt, casus tamen bellorum irremediabiles sunt. Ex ipsa igitur industria, quae requiritur
                     in bellantibus, arguere possumus mulieres instruendas non esse ad opera bellica. Secunda via ad inuestigandum
                     hoc idem, sumitur ex virilitate et animositate, quae requiritur in <pb n="432"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/432.pdf"
                     /> bellantibus. Nam ut dicitur 3 Ethic’ finis et terminus omnium terribilium, est mors: opera ergo bellica
                     requirunt hominem inpauidum et animosum, eo quod bellantes opponant se periculis mortis: mulieres autem
                     communiter sunt pauidae et inuiriles, quod contingit eis tam ex fragilitate corporis quam ex frigiditate
                     complexionis: nam (ut dicebatur supra) frigiditas viam timori praeparat; frigidi enim est costringere et
                     retrahere; animosi vero et virilis est ad alia se extendere, calor enim reddit habentem animosum et virilem,
                     frigiditas vero timidum et pusillanimum. Quare mulieres, quae sunt pauidae et pusillanimes, ad opera bellica
                     destinari non debent. In bellis enim melius est pauidos expellere, quam eos in societate habere nam cum
                     humanum sit timere mortem, viriles etiam et animosi trepidant videntes timidos trepidare: ne igitur reddantur
                     bellantes pusillanimes, quos constat esse timidos oportet ab exercitu expelli. Tertia via sumitur ex parte
                     fortitudinis corporalis. Nam cum bellantes oporteat diu sustinere armorum pondera, et dare magnos ictus,
                     expedit eos habere magnos humeros et renes ad sustinendum armorum grauedinem, et habere fortia brachia ad
                     faciendum percussiones fortes: mulieres igitur eo quod habent carnes molles et deficiunt a fortitudine
                     corporali, ad opera bellica ordinari non debent. Ratio autem quae mouit Socratem ad hoc ponendum sumpta a
                     similitudine bestiarum, insufficiens est: quia secundum Philosophum 2 Poli’ bestiis nihil attinet oeconomice,
                     nec participant ratione. Hominis ergo est secundum debitam oeconomiam et secundum debitam dispensationem
                     ordinare domum et ciuitatem. Quare in iis, in quibus bestiae praeter rationem agunt, eas sequi non debent.
                        <pb n="433"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/433.pdf"
                     /></p>
               </div>
               <div type="chapitre" n="3.1.13">
                  <head>Quod Reges et Principes non sic debent disponere ciuitatem, ut semper idem in eisdem magistratibus
                     praeponantur. Cap. XIII</head>
                  <p> Dicebat Socrates semper eosdem debere esse Principes in ciuitate. Loquebatur enim de principatu prout
                     sumitur pro quolibet dominio, vel pro quolibet magistratu, siue pro qualibet praepositura. Possumus autem
                     triplici via ostendere, quod non sit expediens ciuitati semper praeponere eosdem in eisdem magistratibus.
                     Prima via sumitur ex parte regiae maiestatis, vel cuiuscunque alterius cuius est tales dignitates tribuere.
                     Secunda ex parte ipsorum praepositorum. Tertia ex parte ciuium. Prima via sic patet. Nam ut dicitur 5 Ethic’
                     principatus virum ostendit prius enim quam assumantur homines ad aliquam dignitatem, non sic manifestatur
                     eorum bonitas et malitia. Nam quia persona priuata non sic potest iniustificare, ut publica et habens
                     potestatem; et quia non tot oculi respiciunt personam priuatam quam publicam, non scitur qualis sit vir,
                     donec est persona priuata non habens potestatem, sicut cognoscitur postquam ad aliquam praeposituram vel ad
                     aliquem magistratum assumitur. Quare cum deceat regia maiestatem et uniuersaliter omnem ciuem, cuius est
                     magistratus et praeposituras distribuere, cognoscere quales praeficiant praepositos et magistros; si
                     principatus et magistratus et uniuersaliter quaelibet praepositura virum ostendit et manifestat, expedit
                     tribuentem praeposituras et magistratus super ciues prius experiri quales sint, quos praefecit in praepositos
                     vel magistros, et postea experimento assumpto debet eos in dictis officiis affirmare, vel ad maiora assumere
                     prout ei videbitur melius expedire. Secunda via <pb n="434"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/434.pdf"
                     /> ad inuestigandum hoc idem, sumitur ex parte ipsorum praepositorum. Nam multa mala et multas iniustitias
                     committerent praepositi ciuitatem, si scirent se esse perpetuo tales, a quibus cauerent si considerarent se
                     esse ab huiusmodi officio remouendos. Tertia via sumitur ex parte ipsorum ciuium, quibus huiusmodi praepositi
                     praeponuntur. Nam sicut medici non est consiliari de sanitate, sed eius est intendere sanitatem tanquam
                     finem: sic cuius est ciuitatem ordinare, non est consiliari de pace et de concordia ciuium. Nam ut dicitur 3
                     Ethic’ consilium non est de fine, sed de iis quae sunt ad finem pacem enim et concordiam ciuium debet
                     intendere rector ciuitatis tanquam finem. Sic ergo disponenda est ciuitas, ut conseruetur in pace, et ut ibi
                     seditiones non insurgant. Mutare autem aliquando magistratus et principatus, et distribuere eos diuersis
                     personis, ut innuit Philosophus 2 Polit’ videtur facere ad quietum et pacificum statum ciuium. Nam si spretis
                     aliis semper iidem in magistratibus et praeposituris praeficiantur, alii videntes se esse despectos ad
                     seditionem consurgunt, et ciuitatem turbant. Hanc autem tertiam rationem improbantem ordinationem Socraticam
                     tangit Philosophus 2 Poli’ cum ait. Socrates semper facit eosdem Principes, quod est seditionis causa apud
                     nullam dignitatem possidentes: videntes enim nullam dignitatem possidere, si contingat eos esse viriles et
                     animosos, seditiones mouent. <pb n="435"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/435.pdf"
                     /></p>
               </div>
               <div type="chapitre" n="3.1.14">
                  <head>Quod non sic ordinanda est ciuitas, sicut Socrates statuebat. Cap. XIV</head>
                  <p> Quia credimus Philosophos determinantes de Politiis, et de ordine ciuium, non sine ratione locutos fuisset
                     ideo bene se habet eorum opiniones tractare, non ostentationis causa, sed quia hoc requirit praesens
                     methodus, quam intendimus tradere de regimine ciuitatis, et regni. Viso enim quid circa hoc senserunt
                     Philosophi, et pertractatis eorum opinionibus, clarius apparebit quid circa huiusmodi regimen sit censendum.
                     Quare cum patefactum sit in praecedentibus, non expedire ciuitati possessiones, uxores, et filios esse
                     communes, ut Socrates statuebat; nec esse decens, mulieres ordinari ad opera bellica; nec esse utile, eosdem
                     semper in eisdem magistratibus praefici, ut Socrates statuisse videbatur. Restat ergo exequi de iussione et
                     ordine ciuitatis, quam Socrates ordinauit. Dicebat enim Socrates, ut supra tangebam, ciuitatem quinque in se
                     debere habere, videlicet Principem, consiliarios, bellatores, artifices, et agricolas. Volebat enim bellantes
                     esse partem ciuitatis distinctam ab aliis ciuibus. Numerum autem bellantium statuebat, dicens, in qualibet
                     ciuitate debere esse ad plus quinque millia, ad minus mille. Huiusmodi autem statutum quantum ad bellatores
                     tripliciter improbari potest, secundum tria quae de ipsis bellantibus Socrates statuebat. Primo enim dicebat
                     eos esse alios et distinctos ab aliis ciuibus. Secundo statuebat magnam multitudinem bellatorum. Tertio
                     ponebat eos in quodam determinato numero. Prima via sit patet. Nam semper bonum commune praeponendum est bono
                     priuato: naturale enim est partem se exponere periculo pro toto, ut brachium statim exponit se periculo pro
                     defensione corporis, praeter ergo ordinem naturalem <pb n="436"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/436.pdf"
                     /> agit quilibet ciuis, si non exponat se periculo pro defensione patriae: non ergo sic separandi sunt
                     bellatores ab artificibus et ab aliis ciuibus, quod ciues alii pro defensione patriae bellare non oporteat
                     melius est ergo dicere in ciuitate tot esse bellatores et defensores patriae, quot sunt ibi ciues valentes
                     portare arma, quam seperare bellatores ab aliis ciuibus. Secunda via sic patet, nam constituere tantam
                     multitudinem bellatorum in qualibet ciuitate ut quinque milia, vel etiam mille, esse valde difficile et
                     onerosum ipsis ciuibus. Onerosum enim et difficile esset ciuibus unius ciuitatis sustentare mille viros in
                     stipendiis communibus, quorum nullum esset aliud officium, nisi bellare, cum adesset oportunitas: et
                     onerosius et quasi omnino importabile esset sustentare sic quinque milia: oporteret enim ciuitatem illam
                     habere possessiones quasi ad votum, ut posset ex communibus sumptibus tantam multitudinem pascere. Propter
                     quod Philosophus 2 Politicorum reprehendens Socratem de huiusmodi ordine ciuitatis, ait, quod oportet
                     ciuitatem illam sic institutam esse in regione Babilonica, ubi forte propter magnitudinem desertorum est
                     magnum spatium terrarum, ex quo posset magna multitudo pasci. Difficile est enim, ut Philosophus innuit,
                     praeter ipsos ciues et praeter mulieres, famulos et liberos, pascere tantam multitudinem bellatorum. Tertio
                     delinquebat Socrates in ordinando ciuitatem, in constituendo determinatum numerum bellatorum. Nam secundum
                     Philosophum secundo Politicorum, volens ponere leges vel facere ordinationem aliquam in ciuitate, ad tria
                     debet respicere, scilicet ad homines, ad regionem, et ad loca vicina. Si quis ergo vellet praeter ciues
                     statuere aliquos bellatores viuentes ex communibus fructibus ciuitatis, ad tria deberet respicere. Primo ad
                     ciues: nam si ciues ipsi essent pusillanimes et inutiles ad bellum, indigeret maiori copia bellatorum sic se
                     habentium. Secundo inspiciendum esset ad regionem: nam quanto ciuitas <pb n="437"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/437.pdf"
                     /> illa maiori regione et maiori terrarum spatio potiretur, tanto sustentare posset maiorem numerum
                     bellantium. Tertio aspiciendum esset ad loca vicina, ut utrum ciuitas illa haberet circa se vicinos amicos
                     vel inimicos, pusillanimes vel viriles. Nam variatis conditionibus vicinorum, oportet aliter et aliter
                     determinare de conditionibus bellantium. Quare cum ars et scientia non possit esse circa particularia
                     signata, volens tradere artem de regimine ciuitatum, non potest statuere determinatum numerum bellatorum: sed
                     talia relinquenda sunt iudicio prudentis rectoris considerantis conditionem ciuium, modum regionis, et
                     circumstantias vicinorum. </p>
               </div>
               <div type="chapitre" n="3.1.15">
                  <head>Quomodo positio Socratis circa regimen ciuitatis trahi possit ad bonum intellectum. Cap. XV</head>
                  <p> Narrabatur autem supra, quod Socrates et discipulus eius Plato dixerunt, ciuitatem sic esse regendam et
                     gubernandam, ut ciuibus communes essent uxores, et filii, et possessiones. Quod si intelligitur ut verba
                     sonant, stare non potest, ut est per habita manifestum. Quia modus fuit Platonicorum metaphorice loqui quem
                     modum loquendi forte ipse Socrates habebat, cum Plato eius discipulus fuisset. Si volumus non ut verba sonant
                     intelligere dicta Socratica, saluare poterimus positionem eius. Omnia enim esse ciuibus communia secundum rei
                     veritatem non possibile neque utile: tamen secundum amorem, et dilectionem debet ibi saluari communitas.
                     Sicut enim quilibet ciuis debet diligere ciues alios, sicut seipsum: sic debent diligere uxores, filios, et
                     possessiones aliorum, sicut et proprias. Hoc ergo modo ciuibus omnia debent esse communia, <pb n="438"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/438.pdf"
                     /> ut quilibet intendat bonum commune et bonum omnium, et sit solicitus (cum adest facultas) de rebus
                     aliorum, ac si essent suae. In uxoribus autem ex filiis debet reseruari communitas quantum ad amorem: sed in
                     possessionibus non solum debet reseruari communitas quantum ad amorem ut quod omnes ciues communiter bonum
                     diligant uniuscuiusque ciuis, sed etiam quantum ad communicationem et quantum ad liberalitatem: quia quilibet
                     ciuis debet aliis ciuibus (ut dictat ratio) bona sua communicare. Saluauimus igitur dictum Socraticum quantum
                     ad communitatem ciuium: sic etiam saluare possumus dictum eius quantum ad unitatem ciuitatis. Nam cum dixit
                     ciuitatem debere esse maxime unam, forte non intellexit de unitate habitationis, ut quod omnes ciues habitare
                     deberent in una domo, ita quod in ciuitate non essent plures domus vel plures vici: nec de unitate artificum,
                     ut quod non essent in ciuitate diuersae artes, vel diuersi artifices: nec de unitate eorum quae requiruntur
                     ad sufficientiam vitae, ut quod non essent in ciuitate plura et diuersa prout requirit indigentia vitae. Sed
                     forte unitatem huiusmodi ad amorem et dilectionem referre volebat, ut quod tunc esset ciuitas optima, quando
                     ciues se amando et diligendo maxime unirentur. Sic ergo exposita mente Socratis de communitate rerum et de
                     unitate ciuium, verum est quod ipse opinabatur, quod in ciuitate esset maxima pax, et non orirentur ibi
                     litigia. Nam proprius amoris effectus, esse videtur pax, et concordia. Quod vero Socrates addebat de
                     mulieribus, quod ordinandae essent ad opera bellica. Saluari potest non intelligendo hoc simpliciter, sed in
                     casu. Posset enim casus contingere, quod et mulieres bellare oporteret. Multotiens autem circa partes Italiae
                     hoc contigit, quod viris deserentibus ciuitatem, et euntibus in exercitium supra ciuitatem aliquam, dum viri
                     etiam in exercitu existerent, inuasa est eorum ciuitas ab hostibus, propter quod oportuit et mulieres propter
                     penuriam <pb n="439"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/439.pdf"
                     /> ciuium defendere ciuitatem. Quod autem ulterius addebat, quod semper oportet eosdem in magistratibus
                     praeferri, ut quod semper debent esse idem praepositi et baliui: forte sic debet intelligi, ut semper
                     principentur iidem, idest ornati eisdem virtutibus. Quod autem ciuitatem diuidebat in agricolas, artifices,
                     et bellatores, volens ciuitatem ad minus mille continere bellatores. Forte per bellatores intendebat nobiles,
                     quorum non est manibus operari. Cum enim in ciuitate quidam manibus opererentur ut colentes terram, et
                     artifices: quidam vero non, ut nobiles: hi videlicet nobiles potissime debent defendere patriam, et eorum
                     maxime est vacare circa armorum industriam. Volebat ergo Socrates politiam aliquam non debere nominari
                     ciuitatem, nisi saltem contineret mille nobiles, quos per quandam excellentiam vocabat bellatores. </p>
               </div>
               <div type="chapitre" n="3.1.16">
                  <head>Quomodo Philosophus Phaleas statuit ciuitatem ordinandam esse. Cap. XVI</head>
                  <p> Praeter Socratem et Platonem quidam alius nomine Phaleas, ut narrat Philosophus 2 Politicorum intromisit se
                     de ordine ciuitatis, statuens quomodo posset optime politia ordinari. Dicebat autem, quod inter caetera quae
                     debet intendere legislator et rector politiae, est, quomodo ciues habeant possessiones aequatas. Volebat enim
                     tunc esse ciuitatem optime ordinatam, si nullus ciuium haberet plures redditus, vel maiores possessiones,
                     quam alter: quod ut dicebat a principio quando ciuitas constituitur, faciliter fieri poterat: quia viso
                     numero ciuium et computata multitudine camporum, de facili rector ciuitatis posset diuidere aequaliter
                     possessiones illas inter ciues. Sed ciuitate iam constituta, et ciuibus iam habentibus <pb n="440"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/440.pdf"
                     /> possessiones inaequales, difficilius erat hoc adaequalitatem reducere. Statuit enim Phaleas ciuitatis
                     rectorem hoc modo reducere hanc inaequalitatem ad aequalitatem mediantibus dotibus statuendo quod pauperes
                     contrahant cum diuitibus: et in contrahendo accipiant dotes, et non dent pauperes ergo accipiendo magnas
                     dotes a diuitibus poterunt aequari eis in possessionibus. Potuit autem Phaleas triplici via moueri ad hoc
                     statuendum. Primo quidem moueri potuit, ut cessarent litigia. Secundo, ut remouerentur iniuriae et
                     contumeliae. Tertio, ex his quae videbat in politiis aliis. Prima via sic patet. Nam ciues valde litigant pro
                     possessionibus: sunt enim communiter nimis cupidi ad habendum redditus, et possessiones; unde et propter hoc
                     multa litigia oriuntur. Quare si ciues haberent possessiones aequales, et scirent se non posse excedere suos
                     conciues in possessionibus, frustra propter hoc insurgerent lites et placita. Nam dato quod alter litigantium
                     causam obtineret, non multum ex hoc gaudere posset quia oporteret ipsum per dationem dotium aequari in
                     possessionibus aliis ciuibus. Sic etiam perdens placitum, non multum amitteret: quia accipiendo dotes,
                     aequaretur aliis in diuitiis, viderentur ergo omnino cessare placita, si ciues haberent possessiones
                     aequatas. Secunda via sumitur, ut tollantur de ciuitate iniuriae et contumeliae: nam ex eo quod ciues
                     libenter sibi possessiones appropriant, dicente, Hoc est meum, non solum insurgunt lites et placita; sed
                     etiam iniuriae et contumeliae. Nam pro acquirendis possessionibus inferunt sibi ciues iniurias et contumelias
                     in personis propriis; fiunt autem in ciuitate furta, rapinae et homicidia propter cupiditatem possidendi
                     diuitias. Quare si ciues non possent se excellere in possessionibus, et haberent aequales diuitias, ut
                     videtur, omnia haec cessarent. Tertia via sumitur ex his quae videbat in ciuitatibus aliis: nam in multis
                     politiis bene ordinatis magna cura fuit legislatoribus de possessionibus ciuium: ideo Phalas forte motus <pb
                        n="441"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/441.pdf"
                     /> ex his quae videbat in politiis aliis, statuit potissime curandum esse de possessionibus ciuium, volens
                     eos aequatas possessiones habere. </p>
               </div>
               <div type="chapitre" n="3.1.17">
                  <head>Quod non oportet possessiones in ciuitate esse aequatas, ut Phaleas statuebat. Cap. XVII</head>
                  <p> Si considerentur dicta Philosophi 2 Politicorum, quantum ad praesens spectat, possumus triplici via venari,
                     quod non oportet possessiones aequatas esse, ut Phaleas statuebat. Prima via sumitur ex parte procreationis
                     filiorum. Secunda, ex parte iniuriarum. Tertia, ex parte virtutum, quas decens est habere ciues. Prima via
                     sic patet. Nam ad rectum regimen ciuitatis non potest imponi lex, ut ciues habeant possessiones aequatas,
                     nisi statuatur quod habeant aequales filios: frustra enim ponitur lex quae conseruari non potest. Nam
                     secundum Philosophum 4 Politicorum non solum debet esse cura quod leges instituantur, sed etiam quod legibus
                     obediatur, et quod leges obseruentur. Quare si singuli ciues possessiones aequatas habeant, et unus habeat
                     plures filios quam alter, succedentibus filiis in haereditates parentum soluta erit lex Phaleae. Quare non
                     habebunt possessiones aequales. Cum ergo quanto aliquid in plures partes diuiditur, tanto minus percipiat
                     unusquisque de illo, esse non potest, quod semper ciues habeant possessiones aequatas, nisi totidem filii
                     procedant ab uno ciuium, quot procedunt ab alio: sed quia aliqua connubia sunt omnino sterilia, aliqua vero
                     sunt foecundiora quam alia, non est possibile statuere in ciuitate omnes ciues habere aequalem numerum
                     filiorum. Propter quod ex parte procreationis prolis manifeste ostenditur praedictam legem non esse
                     congruentem; eo quod congrue obseruari non possit. <pb n="442"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/442.pdf"
                     /> Secunda via sumitur ex parte iniuriarum, quae possunt in ciuitate consurgere, quas legislator summo studio
                     cauere debet. Spectat enim ad principem, omnem curam habere ne ciues sint insolentes, et ne sibi inuicem
                     iniurias inferant: sed si in ciuitate statuitur pauperes aequari diuitibus in possessionibus, accipiendo
                     magnas dotes ab eis, et non dando dotes illis, contingit multotiens diuites fieri pauperes, et econuerso. Nam
                     si diuites aliqui plures habent filios quam pauperes, diuiditur possessio diuitum in plures partes, quam
                     pauperum: et filii diuitum pauperiores erunt, quam filii pauperum. Ex hoc autem dupliciter contingent
                     iniuriae, et iurgia in ciuitate. Primo quia pauperes cum ditantur nesciunt fortunas ferre, ut plane ostendit
                     Philosop’ 2 Rhet’. Iniuriabuntur ergo aliis. Filii enim pauperum inflati, eo quod videant se plus aliis in
                     diuitiis abundare, iniustificabunt in eos, et fient iniuriae in ciuitate. Rursus, huiusmodi iniuriae et
                     contumeliae orirentur inter ciues non solum ex parte filiorum pauperum, sed etiam ex parte filiorum diuitum:
                     quia ut dicitur 2 Polit’ opus est ad pacem ciuitatis filios diuitum non esse insolentes. Quare cum filii
                     diuitum ut plurimum sint magnanimi et magni cordis si videant se esse despectos et pauperes exaltatos non
                     valentes se continere, fient insolentes, et turbabunt alios. Tertia via ad ostendendum legem Phaleae non esse
                     decentem de aequatione possessionum, sumitur ex parte virtutum quas decet habere ciues: decet enim ipsos esse
                     liberales et temperatos: non ergo bene dictum est quod ad bonum regimen ciuitatis sufficit ciues habere
                     possessiones aequatas, nisi aliquid determinetur de quantitate possessionum illarum: possent enim ciues adeo
                     modicas possessiones habere, quod oporteret eos ita parce viuere quod opera liberalitatis de facili exercere
                     non valerent. Rursus habendo possessiones aequatas possent ita abundare in eis, et adeo deliciose viuere,
                     quod non contingeret ipsos temperatos esse. <pb n="443"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/443.pdf"
                     /></p>
               </div>
               <div type="chapitre" n="3.1.18">
                  <head>Quod principalis intentio legislatoris debet esse circa repressionem concupiscentiarum, et non circa
                     aequalitatem possessionum, ut Phaleas ordinauit. Cap. XVIII</head>
                  <p> Reges et Principes, et uniuersaliter eos quorum est leges ferre, decet aliquas leges statuere circa
                     possessiones ciuium. Nam et Solon, qui circa ferendas leges dicebatur peritus et doctus, multas statuit
                     possessiones ciuium. Sic etiam apud Locros, ut recitat Philosophus 2 Politic’ lex erat, quod ad hoc ut
                     antiquae sortes seruarentur illesae, nulli licebat possessiones vendere, nisi posset sufficienter ei
                     ostendere aliquod magnum infortunium accidisse. Sunt enim multa determinanda in legibus circa possessiones,
                     sed non expedit hoc lege statui circa ipsas, ut ciues possessiones aequatas habeant; nec intentio
                     legislatoris principaliter esse debet circa possessiones, sed principalius debet intendere reprehensionem
                     concupiscentiarum, eo quod radix malitiarum non sunt possessiones exteriores, sed concupiscentia: radix enim
                     omnium malorum est cupiditas. Si ergo morbus magis curari debet in radice et in causa quam alibi, magis
                     debent intendere rectores ciuium circa reprimendas concupiscentias quam circa alia, ut plane probat
                     Philosophus 2 Polit’. Sed de hoc inferius diffusius dicemus. Meminimus tamen, nos edidisse quendam tractatum.
                     De differentia Ethicae Rhetoricae et Politicae, ubi dicta superficialiter considerata contradicere videntur
                     his quae nunc diximus. Sed illa controuersia infra tolletur. Ad praesens autem scire sufficiat, principalem
                     intentionem legislatoris non debere esse circa possessiones exteriores mensurandas. Quod triplici via venari
                     possumus. Prima sumitur ex parte bonorum, quos homines <pb n="444"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/444.pdf"
                     /> appetunt. Secunda ex parte delectationum, quas insequuntur. Tertia ex parte tristitiarum, quas fugiunt.
                     Prima via sic patet. Credebat enim Phaleas omnia iurgia ciuitatis insurgere propter possessionem et dominium
                     exteriorum rerum: et sic opinando fallebatur, quia et si pauperes homines eo quod minus egent exteriori
                     substantia, ut plurimum litigant propter exteriorum substantiam, personae tamen nobiles et gratiosae magis
                     turbantur et indignantur, si non possint consequi honorem debitum et condignum. Quare si ciuium quidam
                     personae sunt pauperes, quidam gratiosae et honorabiles: spectat ad legislatorem non solum statuere, ut
                     possessiones debite ordinentur, sed etiam ut honores decenter et iuste distribuantur. Et tanto principalius
                     debet hoc intendere circa honores, quanto litigia inter personas honorabiles sunt magis detestanda, quam
                     inter personas alias. Secunda via ad inuestigandum hoc idem sumitur ex parte delectationum, quas homines ut
                     plurimum insequuntur. Non enim homines solum iniustificant, et iniurias inferunt in res exteriores propter
                     auaritiam: sed etiam iniuriantur in filias, et in uxores ciuium propter delectationem, et intemperantiam.
                     Decet ergo Reges, et Principes non omnes leges ferre circa possessiones mensurandas, ut quod quilibet quod
                     suum est possideat: sed multa ordinare decet circa possessiones reprimendas, ne ciues sint intemperati, et
                     iniurientur in uxores, et in filias aliorum. Immo tanto magis solicitari debent circa hoc quam circa illud,
                     quanto uxores et filiae sunt quid magis coniunctum quam exteriores substantiae. Tertia via sumitur ex parte
                     tristitiarum, quas homines pro viribus fugiunt. Volunt enim homines gaudere delectationibus absque
                     tristitiis, ideo iniuriantur aliis in se non solum propter supplendam indigentiam, ut propter tollendam
                     famem, et repellendum frigus: sed quia existimant alios posse eorum delectationibus impedire, vel quia
                     existimant eis posse tristitiam inferre. <pb n="445"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/445.pdf"
                     /> non ergo solum propter possessiones sunt instituendae leges, ut statuebat Phaleas: sed et propter alia, ut
                     est per habita sufficienter expressum. </p>
               </div>
               <div type="chapitre" n="3.1.19">
                  <head>Qualis fuit politia Hippodami et quid Hippodamius Philosophus statuit circa regimen ciuitatis. Cap.
                     XIX</head>
                  <p> Praeter Socratem et Phaleam fuit quidam alius Philosophus nomine Hippodamus, intromittens se de regimine
                     ciuitatis, statuens multa pertinentia ad regimen ciuium. Videntur autem quasi ad sex reduci quae statuebat
                     circa huiusmodi regimen. Primo enim statuit quaedam pertinentia ad multitudinem et distinctionem ciuium.
                     Secundo determinat de distinctione possessionum. Tertio de distinctione iudiciorum. Quarto de distinctione
                     iudicantium. Quinto de modo iudicandi. Sexto et ultimo statuit quasdam leges tangentes diuersa genera
                     personarum. Hippodamus autem statuens suam politiam, primo intromisit se de multitudine et distinctione
                     ciuium, dicens quod optima quantitas ciuium est circa decem millia virorum. Hanc autem quantitatem distinxit
                     in tres partes, videlicet in bellatores, artifices, et agricolas. Volebat autem bellatores debere habere
                     arma, et non terram. Agricolas vero terram, sed non arma. Artifices quidem nec terram nec arma. Videtur enim
                     homo (quantum ad praesens spectat) tribus indigere, videlicet victu, potu, et cibo propter calorem naturalem
                     consumentem huiusmodi radicale. Secundo indiget domo, et vestitu, et aliis artificis propter intemperiem
                     aeris. Tertio indiget defensione propter hostes extrinsecos, et propter seditiones, et litigia, quae possunt
                     in ciuitate contingere. Ad haec enim tria deseruiunt praedicta <pb n="446"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/446.pdf"
                     /> tria genera virorum. Quia quantum ad victum satisfaciunt agricolae: ut intelligamus per agricolas, omnes
                     colentes terras et vineas, et uniuersaliter omnes pastores animalium. Sed quantum ad domos, et vestimenta, et
                     alia artificia satisfaciunt artifices. Quantum vero ad defensionem deseruiunt bellatores. Sic ergo
                     determinauit dictus Philosophus de multitudine et de distinctione ciuium. Secundo intromisit se et
                     determinauit de distinctione possessionum, diuidens totam regionem idest totum territorium ciuitatis in tres
                     partes videlicet in partem sacram, communem, et propriam. Partem sacram attribuebat cultui diuino, communem
                     bellatoribus, propriam agricolis. Dicebat autem tunc territorium ciuitatis optime diuisum esse, si pars
                     tribueretur ministrantibus in templis diuinis, quam appellabat sacram: pars vero bellatoribus, quam
                     appellabat communem, eo quod bellatores communi bono ut defensioni patriae vacare debeant: pars vero esse
                     propria ipsis agricolis: artificibus quidem nullam partem tribuebat territorii, eo quod ex arte sufficienter
                     viuere possent: nec etiam bellatoribus tribuebat territorium tanquam proprium, sed solum tribuebat eis arma.
                     Dicebat autem debere esse aliquod territorium commune, de quo bellatores viuerent quasi de communi aerario.
                     Tertio intromisit se de distinctione iudiciorum. Dicebat enim omnia iudicia debere esse de tribus, secundum
                     quod de tribus litigant ciues: videlicet de nocumento, iniuria, et morte: quicunque enim iniustificat in
                     alium, vel iniustificat in res nocendo et damnificando ipsum: vel in personam, et hoc dupliciter, vel
                     dehonorando eam, faciendo ei opprobria et vituperia: vel offendendo ipsam, faciendo ei percussiones et
                     vulnera. Iniustificationes autem quantum ad res appellabat nocumentum: sed iniustificationem quantum ad
                     honorationem personae vocabat iniuriam: offensionem quidem ipsius personae quantum ad percussiones et vulnera
                     nominabat mortem, quia talia ad mortem <pb n="447"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/447.pdf"
                     /> ordinantur, eo quod omnis passio magis facta abiiciat a substantia. Quarto intromisit se de distinctione
                     iudicantium. Dicebat enim debere esse duo genera iudicantium, et duplex praetorium: unum ordinarium, in quo
                     discuterentur causae: et aliud principale, ad quod reducerentur appellationes. Volebat quidem principale
                     praetorium, ut narrat Philosophus 2 Politicorum, debere esse ex senibus electis: ut si causae male iudicatae
                     fuerunt in praetorio ordinario, senes illi electi et boni testimonii rectificant ipsas. Quinto intromisit se
                     de modo iudicandi; volebat enim in utrisque praetoriis tam in principali quam in ordinario iudicia fieri
                     debere sine collatione iudicum inter se. Dicebat autem quod audita causa quilibet iudex per se cogitaret, et
                     postea in pugillaribus scriptam adduceret suam sententiam: ut si incusatus simpliciter condemnandus esset,
                     iudex simpliciter condemnationem scriberet: si uero simpliciter absoluendus, pugillarem portaret uacuum: sed
                     si aliquo modo condemnandus et aliquo absoluendus, per scripturam determinaret illud. Philosophus autem 2
                     Politicor’ ubi positionem dicti Philosophi narrat, assignat, quare Hippodanus sic statuit. Credebat quidem
                     quod si iudices iuramento essent astricti ut dicerent quod sentirent, forte degenerarent timendo coram aliis
                     dicere quod sentiunt. Ideo ordinauit quod quilibet priuatim sententiam suam scriberet. Sexto statuit quasdam
                     leges, tangentes diuersa personarum genera. Statuit autem quatuor, quarum prima tangebat sapientes, secunda
                     bellatores, tertia tantum populum, quarta principem. Quantum ad sapientes statuit, quod quicunque inueniret
                     aliquid, quod esset expediens ciuitati, quod retribueretur ei debitus honor. Quantum ad bellatores ordinauit,
                     quod filii eorum, qui morerentur in bello facto pro defensione patriae et pro bono ciuitatis, acciperent
                     cibum de aerario publico. Tertio quantum ad totum populum statuit, ut totus populus uidelicet tam bellatores
                     quam artifices et <pb n="448"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/448.pdf"
                     /> agricolae conuenirent ad electionem principis: nolebant enim (ut apparet ex dictis suis) principem debere
                     esse per haereditatem, sed per electionem, quam electionem toti populo attribuebat. Quarto quantum ad
                     principem electum statuit, ut princeps principalem curam haberet de tribus, videlicet de rebus communibus, de
                     peregrinis, et de orphanis. Appellabat autem orphanos uniuersaliter omnes personas impotentes, non valentes
                     per se ipsas sua iura conquirere. Spectat enim ad Regem et Principem, qui debet esse custos iusti, de rebus
                     communibus, et etiam de peregrinis, et personis impotentibus specialem curam gere: eo quod talibus alii de
                     facili iniuriantur, cum non possint defendere iura sua. </p>
               </div>
               <div type="chapitre" n="3.1.20">
                  <head>Quae, et quot sunt reprehensibilia in his quae statuit Hippodamus circa gubernationem ciuium. Cap.
                     XX</head>
                  <p> Multa bona consequimur ex opinionibus antiquorum Philosophorum, eo quod ipsi in suis dictis multa bona et
                     vera dixerunt. Dato tamen quod nihil veri dixissent, recitandae tamen sunt opiniones eorum, et secundum
                     sententiam Philosophi 2 Metaphysicae debemus gratias reddere eis qui a veritate deuiant, et discordant ab
                     opinionibus nostris: excitant enim talia aliquando intellectum: mala quidem aliorum dicta multotiens
                     intellectum excitant, ut recte iudicet. Hippodami ergo opinionem recitauimus, quia in sua politia multas
                     bonas sententias promulgauit: aliqua tamen incongrue statuit. Possumus autem quantum ad praesens spectat,
                     sequendo dicta Philos’ 2 Pol’ increpare Hippodamum quantum ad tria. Primo, quantum ad impossibilitatem
                     statutorum. Secundo quantum ad modum, quem statuit in iudicando. Tertio quantum ad modum, quem statuit,
                     tangentes diuersa genera personatum. Primo enim dictus Phil’ deferre <pb n="449"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/449.pdf"
                     /> fecit statuendo impossibilia. Nam statutum de distinctione ciuium stare non poterat cum statuto de
                     electione principis. Si enim ciuitas secundum ipsum distingui debeat in tres partes, videlicet in bellatores,
                     artifices, et agricolas; et soli bellatores habeant arma, ut possent seditiones et iurgia facta in ciuitate
                     remouere, et patriam ab hostibus defendere: oportebat bellatores habere maiorem potentiam, quam agricolae, et
                     artifices simul sumpti: et quia semper potentiores dominantur, et homines libenter iniustificant cum possunt;
                     hoc posito artifices, et agricolae non haberent partem in politia; et bellatores non permitterent eos
                     participare in electione principis. Statuere ergo quod totus populus eligat principem, stare non potest cum
                     statuto de bellatoribus, ut quod ipsi sint potentiores aliis, et sint soli habentes arma. Secundo deficiebat
                     Hippodamus quantum ad modum quem statuit in iudicando; volebat enim iudices non debere conferre in praetorio
                     de sententia ferenda: tamen (ut ait Philosophus) non negabat quin domi priuatim conferre possint; hoc autem
                     duplici via improbari potest. Primo, quia ex isto modo iudicandi sequitur maior peruersio et maior
                     degeneratio iudicum. Nam citius peruertuntur iudices, si possunt sibi loqui in priuato, quam si loquantur
                     publice in praetorio: et si iurauerunt dicere quod sentiunt, citius degenerabunt hoc modo quam aliter. Unde
                     et Philosophus innuit, quod in quibusdam bonis politiis econtrario statuitur quam ordinauerit Hippodamus: ubi
                     ordinantur iudices posse loqui sibi inuicem publice, non tamen posse ad inuicem habere consilium in priuato.
                     Rursus deficit dictus modus, quia in aliquibus iudiciis oportet collationem habere ad inuicem; ut si iudices
                     discordarent, oporteret collationem habere ad inuicem, quorum sententia tenenda esset. Tertio deficiebat
                     dictus Philosophus quantum ad leges quas statuit, tangentes diuersa personarum genera, et specialiter quantum
                     ad legem quam statuit erga sapientes. <pb n="450"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/450.pdf"
                     /> Nam si quicunque sapiens inueniens aliquid expediens ciuitati, deberet ex hoc debitum honorem accipere;
                     conarentur sapientes ad inueniendum nouas leges, et ad ostendendum nouas leges inuentas esse proficuas
                     ciuitati: quare continue mutarentur leges, quod est valde in ciuitate periculosum, quia leges assidue magnam
                     efficaciam habent ex diuturnitate temporis. Quare si assidue innouentur leges, tolletur virtus et efficacia
                     ipsarum. Statutum igitur Hippodami de eo qui inuenit aliquid expediens ciuitati (ut ait Philosophus)
                     superficialiter visum, apparet bonum, est tamen periculosum. In his autem deficit. Utrum autem defecerit in
                     aliis, et utrum principatus debeat ire per electionem vel per haereditatem, et utrum leges sint innouandae
                     dato quod aliquem defectum contineant, et alia quae circa istam materiam sunt quaerenda, infra diffusius
                     tractabuntur: ad praesens tamen sufficiat hoc tetigisse de opinionibus Philosophorum. Et in hoc terminetur
                     prima pars huius tertii libri, in quo agitur de regimine ciuitatis et regni. Primae partis, in qua dictum
                     fuit, propter quod bonum inuenta fuit communitas ciuitatis et regni, finis. <pb n="451"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/451.pdf"
                     /> SECUNDA PARS Tertii Libri de regimine Principum, in qua tractatur quomodo regenda est ciuitas aut regnum
                     tempore pacis. </p>
               </div>
            </div>
            <div type="partie" n="2">
               <div type="chapitre" n="3.2.1">
                  <head>Quomodo regenda sit ciuitas tempore pacis, et quae, et quot consideranda sunt in tali regimine. Cap.
                     I</head>
                  <p> Postquam (auxiliante Deo) compleuimus primam partem huius tertii libri, praemittendo quaedam praeambula ad
                     propositum, et recitando opinionem diuersorum Philosophorum instituentium politiam, et tradentium artem de
                     regimine ciuitatis et regni: restat nunc exequi de aliis duabus partibus videlicet de regimine regni et
                     ciuitatis tempore pacis, et de huiusmodi regimine tempore belli. Sciendum igitur, quod tempore belli
                     defendenda est ciuitas per arma; sicut tempore pacis gubernanda est per leges iustas, et per consuetudines
                     approbatas, quae vim legum obtinent. Videntur ergo sic se habere arma ad tempus belli, sicut leges ad tempus
                     pacis. Viso igitur, tempore pacis gubernandam esse ciuitatem et regnum per leges iustas, et consuetudines
                     approbatas; de leui patere potest, quae et quot consideranda sunt in tali regimine. Videtur autem Philos’ 3
                     Polit’ tangere, quatuor <pb n="452"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/452.pdf"
                     /> quae consideranda sunt in regimine ciuitatis. Haec autem sunt princeps, consilium, praetorium, et populus.
                     Possumus autem ex ipsis legibus quibus regenda est ciuitas tempore pacis duplici via inuestigare, quod de
                     praedictis quatuor considerandum est in regimine quo regenda est ciuitas tempore pacis. Prima via sumitur ex
                     his quae requiruntur ad legem: Secunda, ex fine quo intenditur in ipsa lege. Prima via sic patet. Nam ad hoc
                     quod per leges recta gubernatio habeatur, quantum ad praesens spectat, quatuor requiruntur. Primo ut leges
                     per sapientiam sint bene inuentae. Secundo ut per ciuilem potentiam sint bene custoditae. Tertio ut per leges
                     inuentas et custoditas acta ciuium sint recte iudicata. Quarto et ultimo ut propter pacificum statum populi
                     quae traduntur in legibus sint debite obseruata. Bene autem custodire leges per ciuilem potentiam spectat ad
                     principem. Unde et Philosophus 5 Ethicor’ ait, quod princeps esse debet custos iusti, idest iustarum legum et
                     statutorum: nam statuta ipsa legalia leges quaedam dici possunt. Bene quidem inuenire leges per sapientiam
                     spectat ad consilium: decet enim princeps adeo sapientes consiliarios habere, ut debite inuenire possint quae
                     populus obseruare debet. Bene vero iudicare secundum leges inuentas per consiliarios, et custoditas per
                     principem, spectat ad praetorium siue ad iudices: ipsi enim sunt qui secundum huiusmodi leges acta ciuium
                     iudicare debent. Sed bene obseruare leges spectat ad omnes ciues, siue ad totum populum. Quare si
                     considerentur quae requiruntur ad hoc quod tempore pacis per leges bene gubernetur ciuitas, oportet in
                     huiusmodi regimine de praedictis quatuor considerationem facere. Secunda via ad inuestigandum hoc idem
                     sumitur ex fine qui in legibus intenditur: debet enim intendere legislator ut per leges consequamur
                     conferens, et vitemus nociuum: faciamus iustum, et vitemus iniustum: et consequamur laudabile, et fugiamus
                     vituperabile. De conferenti autem et nociuo est consilium: <pb n="453"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/453.pdf"
                     /> de iusto et iniusto est praetorium; sed de laudabili et vituperabili est exclamatio siue concionatio, quae
                     potest respicere totum populum: populus enim ad bene agendum, per leges maxime inducendus est, eo quod ipsis
                     legibus praecipiuntur laudabilia, et prohibentur turpia. Volentem ergo determinare qualiter regenda sit
                     ciuitas tempore pacis, non solum considerare debet qualis debeat esse princeps cuius est leges ferre et
                     custodire, sed etiam quales debeant esse consiliarii quorum est cognoscere quid conferens et quid nociuum, et
                     quales debeant esse iudices quorum est iudicare quid iustum et quid iniustum, et qualis debeat esse populus
                     qui inducendus est ut sequatur pulchrum et laudabile et fugiat vituperabile et turpe. De omnibus ergo his
                     quatuor, videlicet de principatu, consilio, praetorio, et populo, breuiter (ut ad propositum spectat) dicemus
                     in hac secunda parte huius tertii libri: primo tamen dicemus de ipso principatu. </p>
               </div>
               <div type="chapitre" n="3.2.2">
                  <head>Quot sunt species principantium, et qui illorum sunt boni, et qui mali. Cap. II</head>
                  <p> Tertio Politicorum distinguit Philosophus sex modos principantium, quorum tres sunt boni, et tres sunt mali.
                     Nam regnum aristocratia, et politia sunt principatus boni: tyrannides, oligarchia, et democratia sunt mali.
                     Docet enim idem ibidem discernere bonum principatum a malo. Nam si in aliquo dominio aut principatu
                     intenditur bonum commune et omnium ciuium secundum suum statum, sic est aequale et rectum. Sed si intenditur
                     ibi bonum aliquorum et aliorum oppressio, sic est corruptum et peruersum. Hoc enim modo secundum viam
                     Philosophi accipere possumus sufficientiam principantium tam peruersorum quam rectorum. Nam in ciuitate, vel
                     in aliqua <pb n="454"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/454.pdf"
                     /> gente vel dominatur unus, vel pauci, vel multi. Si unus vel intendit bonum commune et subditorum, vel
                     intendit bonum proprium. Si intendit bonum commune et subditorum, tunc dicitur Monarchia siue Regnum: regis
                     autem est intendere commune bonum. Si vero ille unus dominans non intendit commune bonum, sed per ciuilem
                     potentiam opprimens alios, omnia ordinat in bonum proprium et priuatum, non est rex sed Tyrannus. Duo ergo
                     principatus consurgunt ex dominio unius unus rectus, ut cum propter bonum commune dominatur Rex: et alius
                     peruersus, ut cum propter bonum priuatum principatur Tyrannus. Contingit tamen aliquando ciuitatem aliquam
                     non regi uno aliquo dominante, sed Regi aliquibus paucis tantum. Vidimus enim pluries in ciuitate Romana,
                     quod deficiente senatu, tempore illo intermedio, antequam alius senator eligeretur, regebatur totus Romanus
                     populus quibusdam paucis viris: eligebantur enim duodecim viri approbati et boni testimonii, quos vocabant
                     duodecim bonos homines; et horum gubernatione tota ciuitas regebatur: unde et maleficia facta distinguebantur
                     ex diuersitate principatuum. Dicebatur autem de aliquo maleficio fuisse factum tempore senatoris, de aliquo
                     vero tempore bonorum hominum. Si ergo regatur ciuitas non per unum solum, sed per quosdam paucos, tunc illi
                     pauci vel sunt virtuosi et boni, et intendunt commune bonum; et tunc talis principatus dicitur Aristocratia,
                     quod idem est quod principatus bonorum et virtuosorum. Inde autem venit ut maiores in populo, et qui debent
                     populum regere vocati sunt optimates, quia optimi debent esse qui aliis praeesse desiderant. Sed si illi
                     pauci non sunt virtuosi, nec intendunt commune bonum, sed sunt diuites, et opprimentes alios intendunt
                     proprium lucrum huiusmodi principatus Oligarchia dicitur, quod idem est quod principatus diuitum. Consurgit
                     igitur duplex principatus ex dominio paucorum: unus rectus, ut cum dominantur <pb n="455"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/455.pdf"
                     /> aliqui, quia sunt virtuosi et intendentes commune bonum: et alius peruersus, ut cum dominantur aliqui, non
                     quia sunt boni, sed quia sunt diuites et alios opprimentes. Tertio possunt distingui principatus, ex eo quod
                     in ciuitate dominantur multi. Communiter enim in ciuitatibus Italiae dominantur multi, ut totus populus: ibi
                     enim requiritur consensus totius populi in statutis condendis, in potestatibus eligendis, et etiam in
                     potestatibus corrigendis. Licet enim semper ibi adnotetur potestas, vel dominus aliquis, qui ciuitatem regat;
                     magis tamen dominatur totus populus, quam dominus adnotatus, eo quod totius populi est eum eligere et
                     corrigere, si male agat: etiam eius totius est statuta condere, quae non licet dominium transgredi. In tali
                     ergo principatu, ubi dominantur multi, ut totus populus, vel intenditur bonum commune egenorum, mediarum
                     personarum, et diuitum, et omnium secundum suum statum: et tunc est rectus et aequalis: et quia talis
                     principatus non habet nomen proprium, vocat eum Philosophus nomine communi, et dicit ipsum esse Politiam.
                     Politia enim quasi idem est, quod ordinatio ciuitatis quantum ad omnes principatus qui sunt in ea, et
                     principaliter quantum ad maximum principatum qui dominantur omnibus aliis. Politia enim consistit maxime in
                     ordine summi principatus, qui est in ciuitate. Omnis ergo ordinatio, ciuitatis Politia dici potest.
                     Principatus tamen populi si rectus sit, eo quod non habeat commune nomen, Politia dicitur. Nos autem talem
                     principatum appellare possumus gubernationem populi, si rectus sit. Sed si populus sic dominans non intendit
                     bonum omnium secundum suum statum, sed vult tyrannizare et opprimere diuites, est principatus peruersus, et
                     in graeco nomine dicitur Democratia. Nos autem ipsum appellare possumus peruersionem populi. Patet ergo quot
                     sunt principatus, et qui illorum sunt boni, et qui peruersi. <pb n="456"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/456.pdf"
                     /></p>
               </div>
               <div type="chapitre" n="3.2.3">
                  <head>Quod melius est ciuitatem et regnum regi uno quam pluribus, et quod regnum est optimus principatus. Cap.
                     III</head>
                  <p>Quia intendimus ostendere quae sit optima politia, et quis sit optimus principatus. Postquam distinximus
                     modus principandi, et declarauimus qui illorum sunt recti, et qui peruersi: restat ostendere inter
                     principatus rectos quis sit melior. Assignantur autem communiter quatuor viae quod regnum est optimus
                     principatus, et quod melius est ciuitatem aliquam, siue prouinciam regi uno, quam pluribus, siue illi plures
                     sint pauci, siue multi. Prima via sumitur ex unitate et pace, quae debet intendi in regno et ciuitate tanquam
                     finis. Secunda ex ciuili potentia, quae requiritur ad regnum ciuitatis. Tertia ex iis quae videmus in natura.
                     Quarta ex his quae videmus, et experimento didicimus in regiminibus ciuitatum. Prima via sic patet. Nam pax
                     et unitas ciuium debent esse finaliter intenta a legislatore, sicut sanitas et aequalitas humorum est
                     finaliter intenta a medico: hanc autem unitatem et concordiam magis efficere potest quod est per se unum;
                     magis autem per se unitas reperitur in uno principatu, si dominetur unus princeps, quam si dominentur plures.
                     Immo cum plures principantur, nunquam potest esse pax in huiusmodi principatu, nisi illi plures sint uniti et
                     concordes. Et propter quod autem unumquodque, et illud magis. Si ergo est pax et concordia inter ciues, si
                     plures principes sint quam unum: ergo si solus unus principaretur inter eos, non sic de facili turbari posset
                     pax ipsorum ciuium. Secunda via ad inuestigandum hoc idem, sumitur ex ciuili potentia, quae requiritur in
                     regimine ciuitatis. <pb n="457"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/457.pdf"
                     /> Nam quanto virtus est magis unita, fortior est seipsa dispersa, ut declarari habet in libro de Causis, et
                     in propositionibus Procli. Videmus autem quod si multi homines trahant nauem, nisi iuuantur in tractu, ut cum
                     unus trahit, alius trahat; nunquam nauem traherent. Immo si omnes vires, quae sunt in pluribus trahentibus,
                     congregarentur in uno, quia ille magis unite traheret, virtuosior esset in trahendo. Quare si tota ciuilis
                     potentia, quae est in pluribus principantibus, congregaretur in uno Principe, efficacior esset; et ille
                     principans propter abundantiorem potentiam melius posset politiam gubernare. Tertia via sumitur ex his quae
                     videmus in natura. Ubicunque est regnum naturale, semper totum illud regnum reducitur in aliquod unum
                     principans. Ut si in eodem corpore ubi sunt diuersa membra ordinata ad diuersa officia et diuersos motus, est
                     dare aliquod unum membrum ut cor, ex cuius motu sumit originem omnis motus animalis factus in toto corpore.
                     Rursus si ad constitutionem eiusdem concurrunt diuersa elementa, est dare ibi unum aliquid, ut animam
                     regentem et retinentem elementa in corpore animalis, ne dissoluatur praedictum corpus animalis: unde dicitur
                     circa finem primi de Anima, quod anima magis continet corpus, quam econuerso. Sic etiam unum caeleste corpus
                     primum mobile, est illud per cuius motum reguntur et causantur motus facti inferius: et in toto uniuerso est
                     unus deus singula regens et disponens. Si apes etiam quia naturale est eis in societate viuere, naturaliter
                     sunt sub uno rege. Si igitur singula naturalia considerentur, semper videmus multitudinem quamlibet reduci in
                     unum aliquod principans et gubernans. Nam sicut naturale est, quod multitudo ab uno procedat: sic etiam est
                     naturale, quod in unum aliquod reducatur. Bonum est igitur regimen populi siue multitudinis, si sit rectum:
                     melius est tamen regimen paucorum, eo quod magis ad unitatem <pb n="458"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/458.pdf"
                     /> accedat: optima est autem monarchia siue gubernatio unius Regis, eo quod ibi perfectior unitas reseruetur.
                     Quarta via sumitur ex his quae experimento videmus in regiminibus ciuitatum. Experti enim sumus ciuitates et
                     prouincias non existentes sub uno rege esse in penuria, non gaudere in pace, molestari dissensionibus et
                     guerris: existentes vero sub uno rege, econtrario, guerras nesciunt, pacem sectantur, abundantia florent.
                  </p>
               </div>
               <div type="chapitre" n="3.2.4">
                  <head>Quibus rationibus ostendi potest, quod appareat melius esse ciuitatem aut prouinciam regi pluribus quam
                     uno, et quomodo solui possunt rationes illae. Cap. IV</head>
                  <p> Philosophus 3 Politicorum videtur tangere tres rationes, per quas probari videtur, quod melius sit ciuitatem
                     aut prouinciam regi pluribus, quam uno. Videntur enim in Principe tria esse necessaria, ut bene regat populum
                     sibi commissum. Primo enim debet habere perspicacem rationem. Secundo rectam intentionem. Tertio perfectam
                     stabilitatem. Ex his autem sumi possunt tres viae, ex quibus venari possumus, quod bonum sit principari
                     plures, et non unum tantum. Prima via sic patet. Nam plures oculi plus vident quam unus, et plures manus plus
                     possunt quam una, et plures intellectus superant unum in cognoscendo: quare si dominentur plures, erit ibi
                     perspicatior ratio, quia plura cognoscent, quam si principaretur unus tantum: unde Philosophus 3 Politicorum
                     ait, quod plures homines sic principantes quasi constituunt unum hominem multorum oculorum et multarum
                     manuum. Quare melior erit huius principatus, quia homo sic constitutus et multitudo sic principans, efficacio
                     erit in principando. Secunda via ad inuestigandum hoc idem, sumitur <pb n="459"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/459.pdf"
                     /> ex recta intentione quae requiritur in principante. Tunc enim principans rectam habet intentionem, si non
                     intendat bonum proprium sed commune: quanto igitur minus intenditur commune bonum, tanto peior principatus:
                     sed si dominentur multi dato quod intendant bonum proprium; quia bonum multorum est quasi bonum commune,
                     intendendo sic bonum proprium, non omnino recedunt ab intentione communis boni. Sed si dominaretur unus
                     solus, et ille intenderet bonum proprium: quia bonum unius est quasi bonum omnino priuatum, sic intendens
                     recedit quasi omnino a communi bono. Peius est igitur principari unum, quam plures. Tertia via sumitur ex
                     stabilitate quae requiritur in principante: decet enim Principem esse regulam rectam et stabilem, ut per iram
                     et concupiscentias et per alias passiones non corrumpatur nec peruertatur. Sed (ut ait Philosophus) facilius
                     corrumpitur unus, quam plures: melius est ergo dominari plures, quam unum. Sciendum igitur quod hanc
                     dubitationem quam Philosophus 3 Politicorum venatur, dubitando, assignans rationes multas, quod melius sit
                     dominari multitudinem: postea in eodem 3 tangit quaedam, per quae obiectiones huiusmodi solui possunt. Non
                     enim intelligendum est, simpliciter fuisse de intentione Philosophi, dominium plurium esse comendabilius
                     dominio unius, dum tamen utrunque sit rectum, cum ipse pluries dicat in eisdem politicis, regnum esse
                     dignissimum principatum: inter principatus enim rectos, principatus unius, qui dicitur regnum, est optimus:
                     inter peruersos vero principatus, principatus, unius, qui communi nomine tyrannis nuncupatur, est pessimus.
                     Sed de hoc infra dicetur: ostendetur enim quod sicut monarchia regia est optima; ita quia maiori bono maius
                     malum opponitur, monarchia tyrannica est pessima. Dominari autem plures dominio recto, non est dignius, quam
                     dominari unum; cum nunquam plures recte dominari possint, nisi inquantum tenent locum unius, <pb n="460"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/460.pdf"
                     /> et prout habent ad se inuicem concordiam et unitatem: sed (ut supra dicebatur) propter quod unumquodque et
                     illud magis. Quare si dominari plures in tantum est rectum et dignum, inquantum tenent locum unius: dominari
                     unum et facere monarchiam, si debito modo fiat, erit omnino rectior et dignior. Censendum est igitur, regnum
                     esse dignissimum principatum, et secundum rectum dominium melius est dominari unum, quam plures. Sed ut
                     soluantur obiectiones praetactae, sciendum quod quia plura cognoscunt plures quam unus, et citius corrumpitur
                     unus quam plures, et multi non sic deuiare possunt ab intentione communis boni, sicut forte faceret unus
                     solus: ideo si fiat monarchia et dominetur unus Princeps vel unus Rex in toto principatu vel in toto regno,
                     ille Princeps vel ille Rex (secundum Philosophum 3 Politicor’) debet sibi associare multos sapientes, ut
                     habeat multos oculos et multos bonos et virtuosos, ut habeat multos pedes et multas manus: et sic fiet unus
                     homo multorum oculorum, multarum manuum, et multorum pedum. Non ergo dici poterit talem unum monarchiam non
                     cognoscere multa; quia quantum spectat ad regimen regni, quicquid omnes illi sapientes cognoscunt, totum ipse
                     Rex cognoscere dicitur. Nec etiam dici poterit ipsum de leui posse corrumpi et peruerti: nam si Rex recte
                     dominari desiderat, non est possibile ipsum peruerti, nisi totum consilium et omnes sapientes, et bonos quos
                     sibi associauit, contingeret esse peruersos: talis enim maxime intendit commune bonum; ideo si sic se habeat,
                     omnino dignum est ipsum principari. Si autem aliter se haberet, ut si spreto consilio, et dimissa societate
                     sapientum et bonorum, vellet sequi caput proprium, et appetitum priuatum, iam non esset Rex sed tyrannus:
                     talem ergo dominari non esset melius quam plures: immo pessimum esset eius dominium, eo quod (ut patet ex
                     habitis, et ut infra planius ostendetur) tyrannis est pessimus principatus. <pb n="461"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/461.pdf"
                     /></p>
               </div>
               <div type="chapitre" n="3.2.5">
                  <head>Quod melius est regimen regni et principatus ire per haereditatem et successionem filiorum, quam per
                     electionem aliquam. Cap. V</head>
                  <p> Videretur forte alicui omnino esse melius et dignius dominationem regiam et principatum ire per electionem
                     quam per haereditatem. Nam superficialiter considerata veritate quaesiti, dubitans. An melius sit regiam
                     dignitatem ire per electionem, an per haereditatem: dubitare videtur, an melius sit constituere dominium
                     arte, vel sorte. Nam si per electionem praeficiatur aliquis in Regem, videtur tale regnum non esse expositum
                     casui et fortunae, sed factum esse per artem, eo quod praeficietur melior et industrior. Sed si per
                     haereditatem hoc fiat, exponetur regnum quasi sorti, casui, et fortunae: nam incertum est qualis debeat esse
                     filius, ad quem spectabit habere regiam dignitatem. Absolute ergo loquendo, melius est Principem
                     praestituendum esse per electionem, quam per haereditatem. Tamen quia ut plurimum homines habent corruptum
                     appetitum, consideratis gestis et conditionibus hominum, quas experimentaliter videmus, videtur esse
                     censendum magis expedire regno vel ciuitati, ut dominus praeficiatur per haereditatem, quam per electionem.
                     Possumus autem triplici via ostendere, quod consideratis conditionibus hominum melius est, huiusmodi regimen
                     per haereditatem ire. Prima via sumitur ex parte ipsius regis regentis populum. Secunda ex parte filii, qui
                     debet in haereditatem succedere. Tertia ex parte populi, qui debet per tale regimen gubernari. Prima via sic
                     patet. Nam secundum Philosophum 2 Politic’ inenarrabile est quantam dilectionem habeat, et quantum differat
                     patare <pb n="462"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/462.pdf"
                     /> aliquid proprium: nam quod est naturale, ociosum et vanum esse non potest; naturaliter autem quilibet
                     habet amicitiam ad seipsum: naturale est igitur tanto regem magis solicitari circa bonum regni, quanto credit
                     ipsum regnum magis esse bonum suum et bonum proprium: quare si Rex videat debere se principari super regnum
                     non solum ad vitam, sed etiam per haereditatem in propriis filiis, magis reputabit bonum regni esse bonum
                     suum, et ardentius solicitabitur circa tale bonum. Immo quia tota spes patris requiescit in filiis, et nimio
                     ardore mouentur patres erga dilectionem filiorum: ideo omni cura qua poterit mouebitur ad procurandum bonum
                     statum regni, si cogitet ipsum prouenire ad dominium filiorum. Philosophus tamen 3 Politic’ ubi de hac
                     materia determinat, ait, quod hoc est difficile, videlicet quod sic patres possint tradere regimen regni
                     propriis filiis. Innuit enim hoc esse quasi virtutis diuinae, et excedere humanum modum. Sed forte ideo hoc
                     Philosophus dixit, quia antiquitus ut plurimum reges conuertebantur in tyrannos et non diu durabant, ut filii
                     hoc modo succederent in haereditatem paternam. Vel simpliciter dicitur hoc esse diuinum, quia nisi Reges et
                     Principes bene se habeant erga diuina, raro contingit filios regnare post patres: et si regnant filii, vix
                     aut nunquam regnabunt filii filiorum. Ex parte ergo regis ut magis solicitetur circa bonum regni, arguere
                     possumus, quod expediat regale regimen in filios per haereditatem succedere. Secunda via ad inuestigandum hoc
                     idem, sumitur ex parte filii, ad quem spectat suscipere curam regni. Nam sicut mores nuper ditatorum ut
                     plurimum peiores sunt moribus eorum, qui fuerunt diuites ab antiquo: sic mores nuper potentum et de nouo
                     eleuatorum per adeptionem ciuilis potentiae, peiore, sunt moribus aliorum. Nesciunt enim tales fortunas
                     ferre, nuper enim esse exaltatum in Regem, est quasi quaedam ineruditio regiae dignitatis tales quidem ut
                     plurimum tyrannizant, <pb n="463"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/463.pdf"
                     /> et inflati corde et inerudite regnant. Sed si regale regimen per haereditatem vadat, filii ex hoc non
                     inflantur nec efficiuntur elati, quia non reputant magnum, si illud habeant quod patres possederant: quare ex
                     parte filiorum debentium succedere in haereditatem paternam, expedit regno ne inerudite regatur, et ne regale
                     regimen conuertatur in tyrannidem, ut regia dignitas per haereditatem transferatur ad posteros. Tertia via
                     sumitur ex parte populi qui debet per tale regimen gubernari. Nam consuetudo est quasi altera natura: propter
                     quod regimina ex consuetudine efficiuntur quasi naturalia. Populus ergo si per diuturnam consuetudinem
                     obediuit patribus, filiis, et filiorum filiis, quasi naturaliter inclinantur ut voluntarie obediant: quare
                     cum omne voluntarium sit minus onerosum et difficile, ut libentius et facilius obediat populus mandatis
                     regis, expedit regiae dignitati per haereditatem succedere. Determinare igitur domum et prosapiam, ex qua
                     assumendus est rex, sedat litigia, tollit tyrannidem, efficit quasi dominium naturale. Litigia enim sedat,
                     quia multotiens inter eligentes dissensiones oriuntur propter electionem Principis: propter quod turbatur pax
                     regni. Tyrannidem tollit, quia dominantes per electionem (ut patet per habita) non sic diligunt bonum regni
                     sicut haereditarie principantes: et quia hoc est esse tyrannum, non intendere bonum regni, tales facilius
                     tyrannizant. Facit etiam hoc dominium naturale, quia populus quasi naturaliter inclinatur ut obediat
                     iussionibus talis Regis. Ex hoc autem patere potest, quod non solum expedit regno determinare prosapiam, ex
                     qua praeficiendus est dominus, sed etiam oportet determinare personam. Nam sicut oriuntur dissentiones et
                     lites, si ignoretur ex qua prosapia assumendus sit Rex: sic etiam litigia oriuntur, si non determinetur quae
                     persona in illa prosapia debeat principari. Talem autem determinare personam, difficultatem non habet: nam si
                     dignitas regia per haereditatem transferatur <pb n="464"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/464.pdf"
                     /> ad posteros, oportet eam transferre in filios, quia secundum lineam consanguinitatis filii parentibus
                     maxime sunt coniuncti: oportet autem talem dignitatem magis transferre ad masculos quam ad foeminas, quia
                     masculus est foemina ratione praestantior, corde animosior, passionum minus insecutor. Inter masculos autem
                     oportet talem dignitatem tribuere magis primogenito quam aliis: quia (ut ait Philosophus in Politiis) decet
                     iuniores senioribus obedire. Immo quia patres plus communiter primogenitos diligunt; ut magis sit curae regi
                     de bono regni, expedit statuere regnum succedere primogenito: ut pater ampliori solicitudine curet de bono
                     regni, sciens ipsum peruenire ad filium plus dilectum. Et si dicatur quod contingit aliquando magis diligere
                     minores. Talibus obiectionibus de facili respondetur: quia facta humana et gesta particularia omnino sub
                     recta regula, et sub certa narratione non cadunt: sufficit ergo in talibus pertransire probabiliter, et leges
                     statuere quae ut in pluribus continent veritatem. Quod vero superius tangebatur, videlicet quod ire per
                     haereditatem, dignitatem regiam, est exponere fortunae, eo quod ignoretur qualis regius filius sit futurus.
                     Dici debet quod vix sunt aliqua gesta humana, quae ex aliqua parte non exponantur periculis. Illa tamen magis
                     cauenda sunt, quae pluribus periculis exponuntur. Videmus autem per experientiam plura mala oriri in
                     ciuitatibus et regnis, ubi non est dominus aliquis naturalis: nam contingit ea aliquando diu carere
                     gubernatore, et cum gubernatorem habent ut plurimum tyrannizant: plura enim huiusmodi mala in talibus
                     regiminibus vidimus, quae enumerare per singula longum esset. Dicere ergo possumus quod expedit regno, filium
                     succedere in regimine patris: et si aliquis defectus esset in filio regio, ad quem deberet regia cura
                     peruenire, suppleri poterit per sapientes et bonos, quos tanquam manus et oculos debet sibi Rex in societatem
                     coniungere: valde tamen reprehensibiles <pb n="465"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/465.pdf"
                     /> sunt Reges et Principes, si non nimia cura solicitentur quod filii ab ipsa infantia et disciplina et bonis
                     moribus sint imbuti; cum bonum commune et totius regni in hoc consistat. Nec sufficit quod quia solus
                     primogenitus regnare debet, ut de eo solo cura habeatur diligens: ignoratur enim quid diuina prouidentia
                     statuit, et nescitur cui filiorum succedat regnum. Ideo ne periclitetur bonum commune, de omnibus filiis
                     Regis cura diligens est habenda. </p>
               </div>
               <div type="chapitre" n="3.2.6">
                  <head>Quae sunt in quibus Rex alios debet excedere, et quomodo differat Rex a tyranno. Cap. VI</head>
                  <p> Philosophus 5 Politic’ narrat tria, in quibus Rex alios debet excedere. Dicit enim, quod antiquitus Reges a
                     triplici excessu constituebantur. Primo ab excessu beneficii. Nam quia populus non percipit nisi sensibilia
                     bona, quos videt esse liberales et beneficos, nimis ardenter mouetur in eorum amorem, et optat eos habere in
                     dominos. Inde est quod antiquitus plures sic praeficiebantur in Reges. Nam si aliquis fuerat primo beneficus,
                     gens illa tracta ad amorem eius praeficiebat ipsum in Regem. Secundo potest aliquis praefici in Regem ab
                     excessu virtuosarum actionum: nam quia bonorum virtuosorum est diligere bonum commune potius quam priuatum,
                     ideo reputatur dignus ut praeficiatur in Regem qui a populo creditur virtuosus. Tertio consueuit praefici
                     aliquis in Regem ab excessu potentiae et dignitatis. Nam quia probabile est nobiles et potentes, magis
                     verecundari operari turpia quam alios: et quia tales ut plurimum vel sunt vel creduntur esse magis apti ad
                     principandum, ideo pluries per hunc modum antiquitus aliqui regna obtinuerunt. Si ergo ex talibus excessibus
                     Rex generatur et praeficitur, si recta sit generatio eius, oportet huiusmodi excessum peramplius et <pb
                        n="466"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/466.pdf"
                     /> perfectius reperiri in rege iam in dignitate regia constituto. Sic enim videmus in generationibus
                     naturalium, quod si generatur ignis per rarefactionem et caliditatem, quia materia tunc ignitur cum calefit
                     et rarefit, oportet raritatem et calorem perfectius reperiri in igne iam generato et in esse constituto.
                     Quare si excessus beneficii actionis virtuosae et potentiae possunt esse causa ut rite aliquis constituatur
                     in regem, decens est tales excessus in ipsa monarchia perfectius reperiri. Decet enim ipsum regem volentem
                     recte regere (quantum ad praesens spectat) ad tria solicitari. Primo, ut ametur a populo. Secundo, ut cura
                     peruigili procuret commune bonum. Tertio, ut castiget et puniat mouentes seditiones et turbantes populum.
                     Quare expedit regem habere praedictos tres excessus. Nam si abundet in beneficiis tribuendis, diligetur a
                     populo. Si excellat in actionibus virtuosis, procurabit commune bonum: quia si virtutis est, tendere in
                     bonum, eius erit magis tendere in maius bonum, bonum ergo gentis et commune quod est diuinius quam aliquod
                     bonum singulare, magis procurabit vir bonus et virtuosus, quam bonum aliquod proprium et priuatum. Tertio
                     expedit eum abundare in ciuili potentia, ut possit corrigere volentes insurgere, et turbare pacem regni. Viso
                     in quibus Rex alios debet excedere: restat ostendere, quomodo differat a Tyranno. Tangit autem Philosophus 5
                     Politicorum quatuor differentias inter tyrannum et regem. Prima est, quia Rex respicit bonum commune:
                     tyrannus vero bonum proprium. Nam regnum est principatus rectus, tyrannis vero est dominium peruersum. Cum
                     ergo bonum gentis sit diuinius bono unius, peruerse dominatur qui spreto bono communi intendit bonum
                     proprium. Ex hac autem differentia prima sequitur secunda: videlicet quod tyrannus intendit bonum
                     delectabile: Rex vero bonum honorificum. Nam sicut inenarrabile est quanto quis delectatur in bono proprio,
                     sic quasi inenarrabile est quantus honor <pb n="467"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/467.pdf"
                     /> sequitur, et quanto honore est dignius intendens commune bonum. Quare si tyrannus intendit bonum proprium
                     et priuatum, sequitur quod eius intentio versetur circa bonum delectabile. Sed intentio Regis versatur circa
                     bonum honorificum, eo quod ipse intendat commune bonum. Ex hac autem secunda differentia sequitur tertia;
                     videlicet quod intentio tyrannica est circa pecuniam. Tyrannus quia spreto communi bono non curat nisi de
                     delectationibus propriis, maxime versatur sua intentio circa pecuniam, credens se per eam posse huiusmodi
                     delectabilia obtinere. Sed regis intentio versatur circa virtutem, et ut ciues sint virtuosi: quia ex hoc
                     maxime resultat bonum honorificum, et commune. Ex hac autem differentia tertia sequitur quarta videlicet quod
                     tyrannus non curat custodiri a ciuibus, sed ab extraneis: Rex vero vult custodiri ab ipsis ciuibus, et a
                     genitis in proprio regno. Nam tyrannus eo quod spreto communi bono non curat nisi de delectationibus
                     propriis, videns se esse onerosum et tediosum ab iis qui sunt in regno, totam suam custodiam corporis
                     committit extraneis: sed Rex econuerso eo quod videat se maximam curam habere de bono regni et communi,
                     maxime confidit de his qui sunt in regno. Ideo facit se custodiri a propriis, non ab extraneis. <pb n="468"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/468.pdf"
                     /></p>
               </div>
               <div type="chapitre" n="3.2.7">
                  <head>Quod tyrannis est pessimus principatus, et quod summe debent cauere Reges et Principes, ne eorum dominium
                     in tyrannidem conuertatur. Cap. VII</head>
                  <p> Quadruplici via venari possumus, tyrannidem esse pessimum principatum. Prima sumitur ex eo quod tale
                     dominium maxime recedit ab intentione communis boni. Secunda, ex eo quod est maxime innaturale. Tertia, ex eo
                     quod est efficacissimum ad nocendum. Quarta, ex eo quod impedire habet maxime bona ipsorum ciuium. Prima via
                     sic patet. Quia si dominatur Rex, non receditur ab intentione communis boni; eo quod Rex non est, nisi sit
                     virtuosus, et nisi intendat commune bonum. Unde 3 Polit’ dicitur, quod principari talem, est quasi partiri
                     principatum in multos. Vel (quod idem est) est quasi principari multitudinem, eo quod in tali principatu
                     intendatur bonum multorum. Sic etiam si dominentur plures, quia diuites, vel quia creduntur virtuosi, vel si
                     dominetur totus populus, dato quod sic dominantes non intenderent nisi bonum proprium, non omnino recederent
                     ab intentione communis boni, eo quod plures essent sic principantes: omne autem bonum plurium, est quodammodo
                     bonum commune. Sed si tyrannus dominetur, cum unus sit dominans, et non intendat nisi bonum proprium; omnino
                     receditur ab intentione communis boni. Principatus ergo quia non est rectus nisi sit quodammodo quid diuinum,
                     et quia in eo principaliter debet intendi bonum commune quod est diuinius quam aliquod singulare; tanto
                     tyrannis est principatus peior, quanto in eo plus receditur ab intentione communis boni. Hanc autem rationem
                     tangit Philosophus circa principium 4 Politicorum ubi ait, quod sicut Regnum est optima et dignissima
                     politia, <pb n="469"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/469.pdf"
                     /> sic tyrannis est pessima: cuius causa est (ut ibi dicitur) quia tyrannis plurimum distat a politia, idest
                     a communi bono. Secunda via ad inuestigandum hoc idem, sumitur ex eo quod tale dominium maxime est naturale.
                     Nam illa est naturalis operatio erga aliquid, quando sic agitur ut est aptum natum agi: quare tunc regnum
                     naturaliter agitur, quando homines existentes in ipso sic reguntur ut sunt apti nati regi: homo autem quia
                     libero arbitrio et ratione participat, tunc naturaliter regitur et ut est aptus natus regi, quando voluntarie
                     seruit et libere obedit: quare quanto dominium aliquorum magis est inuoluntarium, magis debet dici in
                     naturale: tyrannis igitur est pessima, quia maxime est inuoluntaria, et maxime contra naturam, eo quod sit
                     maxime subditorum afflictiua. Hanc autem rationem tangit Philosophus in eodem 4 Politicorum ubi ait,
                     tyrannidem esse pessimum principatum, quia nullus liberorum voluntarie sustinet principatum talem. Tertia via
                     sumitur ex eo quod talis principatus est efficacissimus ad nocendum. Nam sicut principatus Regis eo quod sit
                     maxime unitus, est efficacissimus ad proficiendum: sic tyrannis efficacissima ad nocendum. Monarchia enim
                     quia ibi dominatur unus, et est ibi virtus unita, ideo vel est optima, vel est pessima: nam si monarchia
                     habet intentionem rectam, tunc est Rex et est optimus principatus: quia propter unitatem virtutes potest
                     multa bona efficere: si vero monarchia habet intentionem peruersam, tunc est tyrannus et est pessimus, quia
                     propter suam unitam potentiam potest multa mala efficere. Hanc autem rationem tangit Philosophus quinto
                     Politicorum ubi ait, tyrannidem esse oligarchiam extremam idest pessimam: quia est maxime nociua subditis.
                     Quarta via sumitur ex eo quod per tale dominium impediuntur maxima bona ipsorum ciuium. Tyrannus enim non
                     solum procurat mala eorum qui sunt in regno, sed etiam satagit <pb n="470"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/470.pdf"
                     /> impedire eorum maxima bona. Tangit autem Philosophus 5 Polit’ tria maxima bona, quae satagit impedire
                     tyrannus, videlicet pacem, virtutes, et scientias. Tyranni enim nolunt ciues habere pacem et concordiam
                     adinuicem: rursus nolunt eos esse magnanimos et virtuosos: nec etiam volunt ipsos esse sapientes et
                     disciplinatos. Quare autem tyranni praedicta bona impediunt in ciuibus; infra dicetur. Sufficiat autem ad
                     praesens scire, tyrannidem esse pessimum principatum propter rationes tactas. Quod autem reges summo opere
                     cauere debeant, ne principentur principatu tyrannico, videre non est difficile. Nam tanto peior est Princeps,
                     quanto peiori dominio principatur: quare si omnem diligentiam adhibere debet Rex ne sit pessimus, summe
                     curare debet ne dominetur per tyrannidem qui est pessimus principatus. </p>
               </div>
               <div type="chapitre" n="3.2.8">
                  <head>Quod est officium Regis, et qualiter Rex se habere debeat in regimine ciuitatis et regni. Cap. VIII</head>
                  <p> Si Rex aut Princeps gentem sibi commissam vult debite gubernare, et scire desiderat quod sit eius officium:
                     diligenter considerare debet in naturalibus rebus. Nam si natura tota administratur per ipsum Deum, qui est
                     Princeps summus, et Rex regum, a quo rectissime regitur uniuersa tota natura: quare a regimine, quod videmus
                     in naturalibus, deriuari debet regimen, quod trahendum est in arte de regimine regum; est enim ars imitatrix
                     naturae. In naturalibus autem sic videmus, quod natura primo dat rebus ea per quae possunt consequi finem
                     suum. Secundo dat eis ea per quae possunt prohibentia remouere. Tertio per huiusmodi collata naturaliter
                     intendunt in suos fines siue in suos terminos. Ut natura dat igni leuitatem, per quam potest tendere sursum.
                     Secundo dat ei <pb n="471"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/471.pdf"
                     /> calorem, per quem agit et resistit contrariis. Tertio ignis per ea quae accepit a natura, naturaliter
                     tendit sursum. Ergo ad hoc quod regimen sit bonum et naturale, tria requiruntur. Primo, ut populus taliter
                     disponatur et ordinetur, ut possit consequi finem intentum. Secundo, ut remoueantur prohibentia et deuiantia
                     ab huiusmodi fine. Tertio, ut dirigatur et promoueatur in finem praedictum. Sic enim videmus in sagitta
                     dirigenda in signum aliquod: quia primo efficitur recta, ut possit melius in finem tendere: secundo efficitur
                     pennata, ut melius aerem scindat ne prohibeatur tendere in ipsum signum: tertio a sagittante sagittatur et
                     dirigitur in signum intentum. Rex igitur et quilibet director populi, est quasi sagittator quidam: populus
                     vero, est quasi sagitta quaedam dirigenda in finem et in bonum. Tria igitur spectant ad regis officium. Quia
                     primo solicitari debet, ut gens sibi commissa habeat per quae possit consequi finem intentum. Secundo debet
                     prohibentia remouere. Tertio gentem ipsam debet in finem dirigere. Ea vero quae deseruiunt ut populus possit
                     consequi finem intentum et bene viuere, sunt tria, videlicet, virtutes, scientia, et bona exteriora. Debet
                     igitur Rex solicitari ut in suo regno uigeat studium litterarum, et ut ibi sint multi sapientes et industres.
                     Nam ubi viget sapientia et fons scripturarum, oportet quod inde totus populus aliquam eruditionem accipiat:
                     ne ergo existentes in regno sint tenebris ignorantiae inuoluti, spectat ad Reges et Principes valde esse
                     solicitos de studio litterarum. Immo (ut infra patebit) si dominator regni non promoueat studium, et non
                     uelit sibi subditos esse scientes, non est Rex, sed tyrannus. Secundo ad consequendum finem intentum
                     deseruiunt boni habitus et virtutes. Non enim sufficit finem cognoscere, et habere illuminatum intellectum;
                     nisi sit quis virtuosus, et habeat ordinatum appetitum, ut velit consequi finem illum: spectat igitur ad
                     rectorem regni ordinare suos subditos ad <pb n="472"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/472.pdf"
                     /> virtutes. Tertio ad consequendum finem qui intenditur in vita politica, organice deseruiunt res
                     exteriores. Decet ergo Reges et Principes sic regere ciuitates et regna, ut sibi subiecti abundent rebus
                     exterioribus prout deseruiunt ad bene viuere, et ad consequendum finem intentum in vita politica. Hoc autem
                     quomodo fieri possit, et quomodo ordinanda fit ciuitas ut in ea reperiri valeant quae deseruiunt ad
                     sufficientiam vitae: licet per praecedentia sit aliqualiter manifestum, clarius tamen infra dicetur. Viso
                     quod spectat ad Regis officium solicitari circa ea per quae possit populus consequi finem intentum: restat
                     ostendere, quomodo spectat ad Reges et Principes huiusmodi prohibentia remouere. Quae etiam tria sunt, quorum
                     unum quasi sumit originem ex natura, aliud vero ex peruersitate ciuium, tertium quidem ex maleuolentia
                     hostium. Primum sic patet. Nam homines in seipsis sunt naturaliter corruptibiles: inde est ergo quod quia in
                     seipsis durare non possunt, naturaliter appetunt perpetuari in suis filiis siue sint naturales siue adoptiui.
                     Videtur enim homini quasi post mortem viuere, si eo decedente secundum suam institutionem alius in
                     haereditatem succedat. Valde ergo turbari potest tranquillus status et pax ciuitatis et finis intentus in
                     politica, si Reges et Principes non solicitentur qualiter posteriores succedant in haereditatem priorum:
                     remouere igitur unum maxime prohibentium bonam vitam politicam, est bene ordinare quomodo haereditates
                     decedentium perueniant ad posteros. Secundo, status tranquillus ciuitatis et regni aliquando impeditur ex
                     peruersitate ciuium: sunt enim aliqui adeo peruersi ut semper velint alios molestare. Solicitari ergo debent
                     Reges et Princeps ne impediatur pax regni ut exterminentur malefici, et corrigantur delinquentes. Tertium
                     huiusmodi impeditiuum sumit originem ex malitia hostium: quasi enim nihil esset vitare interiora discrimina,
                     nisi prohibentur exteriora pericula. <pb n="473"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/473.pdf"
                     /> Spectat igitur ad regis officium sic solicitari circa ciuilem potentiam; et circa industriam armatorum, ut
                     possint hostium rabiem prohibere. Quomodo autem hoc fieri habeat, in tertia parte huius tertii libri, ubi
                     agetur de bellis, plenius ostendetur. Ostenso quomodo Reges et Principes solicitari debent, ut populus sibi
                     commissus habeat per quae possit finem consequi, et quomodo debeant prohibentia remouere: restat ostendere
                     quomodo eos debeant in finem dirigere. Haec etiam tria sunt. Nam primo commissa sunt supplenda: ut si
                     viderint aliquid deesse ad bonum regimen ciuitatis, illud est supplendum: hoc autem fieri potest per
                     consilium sapientum, de quo infra dicetur. Secundo, bonae ordinationes, et bona statuta debent esse
                     obseruanda. Tertio, bene operantes et maxime facientes ea per quae resultat commune bonum, sunt remunerandi
                     et praemiandi: nam licet commissa supplere, et bene ordinata conseruare, multum deseruiat ut populus recte
                     dirigatur in finem, maxime tamen deseruire videtur; bene apta remunerare. Nam (ut dicitur 3 Ethicorum
                     capitulo de fortitudine) apud illos sunt fortes, apud quos maxime honorantur: apud illos sunt sapientes et
                     boni, apud quos tales remunerantur, et honorantur. Solicitari igitur circa praedicta nouem, ad Regis officium
                     pertinere videtur. <pb n="474"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/474.pdf"
                     /></p>
               </div>
               <div type="chapitre" n="3.2.9">
                  <head>Quot et quae sunt illa quae debet operari verus Rex, et quod eadem simulat se facere Tyrannus. Cap.
                     IX</head>
                  <p> Narrare autem possumus decem quae debet operari bonus Rex, et quae Tyrannus se facere simulat. Illa enim
                     decem licet aliquo modo in uniuersali contineantur in dictis, tamen quia (ut pluries dictum est) circa morale
                     negocium uniuersales sermones proficiunt minus, ideo bene se habet illa decem narrare per singula. Est autem
                     primum quod spectat ad verum Regem facere, ut maxime procuret bona communia, et regni redditus studeat
                     expendere in bonum commune, vel in bonum regni: tyranni vero hoc simulant facere, non tamen faciunt: sed (ut
                     ait Philosophus) eos tribuunt meretricibus, et adulatoribus, et aliis personis inutilibus. Secundo spectat ad
                     rectum rectorem regni non solum redditus et oblationes ordinare in bonum commune regni, sed etiam bona
                     communia et iura regni debet maxime custodire et obseruare. Quod tyranni licet se facere simulant, non tamen
                     faciunt, immo bona aliorum rapiunt, et iura regni non obseruant. Tertio decet Regem, et Principem non
                     ostendere se nimis terribilem et seuerum, nec decet se nimis familiarem exhibere, sed apparere debet persona
                     grauius et reuerenda, quod congrue sine virtute fieri non potest: ideo verus Rex vere virtuosus existit:
                     tyrannus autem non est, sed esse se simulat. Quarto spectat ad Regem, nullum subditorum contemnere, nulli
                     iniuriari, nec in filiabus, nec in uxoribus, nec in persona, nec in aliquibus aliis: et si contingeret
                     aliquem ex regno fore facere, non propter contumeliam vel propter aliquam libidinosam voluntatem explendam,
                     sed propter bonum commune et iustitiae ipsum punire debet. Hoc autem tyranni non faciunt, sed <pb n="475"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/475.pdf"
                     /> quia ipsi intendunt bonum pecuniosum et delectabile, iniuriantur ciuibus in uxoribus, et in filiabus, et
                     rapiunt eorum bona. Quinto decet Reges et Principes non solum habere familiares, et diligere nobiles, et
                     barones, et alios per quos bonus status regni conseruari potest, sed etiam ut ait Philosophus in Polit’
                     inducere debent uxores proprias ut sint familiares et beniuolae uxoribus praedictorum: nam mulieres valde
                     inclinant viros ad voluntates proprias, eo quod quilibet valde inclinatur ut nolit proprias delicias
                     contristare. Quare si uxores nobilium et aliorum per quos bonus status regni conseruari habet, viderent se
                     contemni ab uxore Regis aut Principis, inducerent viros ut seditiones mouerent in regno aut principatu; sic
                     ergo gerere se debet bonus rector regni aut ciuitatis. Tyrannus autem non sic se habet, sed corde elatus
                     alios contemnit: propter quod nec ipse nec personae sibi coniunctae aliis sunt beniuolae. Ea igitur quae
                     habet verus Rex, licet simulate illa videatur habere Tyrannus, inquantum tamen huiusmodi est secundum
                     veritatem caret illis. Sexto decet verum Regem esse moderatum in cibis, et venereis, ne a subditis habeatur
                     in contemptu: nam ut dicitur 5 Polit’ non contemnitur qui est sobrius, sed qui ebrius. Tyranni autem hoc non
                     faciunt: nam cum non intendant nisi commodum proprium ut bonum pecuniosum et delectabile, quia maxima
                     delectatio sensibilis est in cibis et venereis, tyranni absque fraeno fruuntur voluptatibus illis. Immo (quod
                     peius est) ut narrat Philosophus 5 Politic’ multi tyrannorum non solum temperati non sunt, sed nolunt videri
                     temperati esse. Existimant autem reputari ab hominibus felices, si singulis diebus aspiciantur esse in
                     commessationibus, et ebrietatibus, et in conuiuiis affluentibus: non tamen sic se habere deberent. Dato enim
                     quod temperamento carerent ne contemnantur a populis, non deberent suam intemperantiam ostendere: laudatur
                     enim sobrietas et temperantia, vituperatur autem <pb n="476"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/476.pdf"
                     /> auaritia et gulositas. Septimo decet verum Regem ornare et munire ciuitates et castra existentia in regno,
                     ut appareat magis esse procurator communis boni, quam tyrannus quaerens utilitatem propriam. Octauo decet
                     verum Regem (ut ait Philosophus) sapientes et bonos, etiam extraneos adeo honorare, ut putetur non sic
                     honoratos esse a ciuibus propriis, si inter ipsos existerent, quod tyranni non faciunt: nam sapientes et
                     bonos, ut infra patebit, non honorant, sed perimunt. Nono decet verum Regem per usurpationem et iniustitiam
                     non dilatare suum dominium. Nam ut dicitur Polit’ durabilius est regnare super paucos, quam super multos.
                     Quod maxime verum est si huiusmodi multitudo ciuilis potentiae acquisita sit per usurpationem et iniustitiam.
                     Recitat autem Philosophus 5 Polit’ quod cum quidam Rex partem sui regni dimisisset, quia eam forte iniuste
                     tenebat: increpatus ab uxore dicente, quod verecundari deberet, quia minus regnum dimitteret filiis, quam
                     accepisset a patre, respondit Rex ille, quod si dimittebat eis minus in quantitate regnum, dimittebat tamen
                     maius et diuturnius tempore. Tyranni autem hoc non faciunt; nam licet semper se simulent iuste agere, tamen
                     in multis suum dominium iniuste ampliant, et aliorum haereditates sine ratione usurpant. Decimo et ultimo
                     decet veros reges bene se habere circa diuina. Populus enim (ut recitat Philosophus) omnino est subiectus
                     Regi quem credit esse deicolam, et habere amicum Deum: existimat enim talem semper iuste agere, et nihil
                     iniquum exercere. Possumus tamen ad hoc aliam meliorem rationem adducere dicentes quod si Rex habeat amicum
                     Deum diuina prouidentia cui omnia sunt nota, et eius potentia cui nihil potest resistere, continget eum ut
                     expedit suae saluti semper in suis actibus prosperari. Immo propter sanctitatem regis, multotiens Deus multa
                     bona confert existentibus in ipso regno. Ultimo autem diximus quod decet regiam maiestatem bene se habere
                     circa diuina: quia <pb n="477"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/477.pdf"
                     /> hoc debet esse finis et complementum aliorum, ad hoc enim sunt singula ordinanda. Verus ergo Rex secundum
                     veritatem bene se habet erga diuina; tyrannus vero non talis est, sed simulat se talem esse. </p>
               </div>
               <div type="chapitre" n="3.2.10">
                  <head>Quae et quot sunt cautelae, quibus tyrannus nititur se in suo dominio praeseruare. Cap. X</head>
                  <p> Multas cautelas tangit Philosophus 5 Polit’ ex quibus quantum ad praesens spectat, possumus enumerare decem
                     per quas nititur tyrannus se in suo dominio praeseruare. Prima cautela tyrannica, est excellentes perimere.
                     Cum enim tyrannus non diligat nisi bonum proprium, excellentes et nobiles existentes in regno non valentes
                     hoc pati, insurgunt contra ipsum: tyrannus autem ex quo talem se esse cognoscit, non cogitat nisi quomodo
                     possit excellentes perimere. Immo cum aliqui tyrannizare cupiunt, non solum excellentes alios, immo etiam
                     proprios fratres, et nimia sibi consanguinitate coniunctos venenant, et perimunt: quod signum est tyrannidis
                     pessimae. Verus autem Rex econuerso intendens commune bonum, et cognoscens se diligi ab ipsis qui sunt in
                     regno, excellentes, et nobiles, et multo magis cognatos proprios, per quos bonus status regni conseruari
                     potest, non perimit, sed saluat. Secunda cautela tyrannica, est sapientes destruere. Vident enim se contra
                     dictamen rectae rationis agere, et non intendere bonum commune sed proprium: ideo vellent omnes suos subditos
                     esse ignorantes et inscios, ne cognoscentes eorum nequitiam, incitent populum contra ipsos: semper enim qui
                     male agit, odit lucem, et non diligit sapientes, ne arguantur opera eius: quare tyrannus, cuius sunt opera
                     mala, sapientes pro posse destruit. Verus autem Rex econtrario <pb n="478"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/478.pdf"
                     /> sciens se secundum rectam rationem agere, sapiente, saluat, promouet, et honorat, eo quod ipsi
                     cognoscentes bona opera ipsius, populum commouent ad amorem eius. Tertia, est disciplinam et studium non
                     permittere. Tyrannus enim (secundum quod huiusmodi est) non solum sapientes destruit, sed etiam truncat viam,
                     et inhibet studium et disciplinam, ne efficiantur aliqui sapientes: semper enim timet per sapientiam
                     reprehendi. Verus autem Rex econtrario studium promouet, et conseruat, videns quod per ipsum, bonum commune,
                     et bonus status regni, quem principaliter intendit, meliorari habet. Quarta, est nullas sodalitates, nec
                     etiam aliquas congregationes permittere. Vult enim tyrannus ciues, et eos qui sunt in regno non esse sodales,
                     nec esse ad inuicem notos: nam (ut ait Philosophus) notitia fidem facit: eo enim ipso quod quis habet
                     notitiam alterius, confidit de illo: hoc autem tyrannus non diligit: timet quidem ne ciues de se confidentes
                     propter iniurias quas eis infert, contra ipsum insurgant. Verus autem Rex econtrario permittit sodalitates
                     ciuium, et vult ciues sibi inuicem esse notos, et de se confidere; nam cum intendat bonum ipsorum ciuium et
                     subditorum, naturale est ut diligatur ab eis: quare vult eos esse confoederatos et coniunctos, quia tunc
                     magis unanimiter diligunt bonum Regis. Omnino enim esset peruersus populus, si cognosceret se habere verum
                     Regem, et diligere commune bonum, si viceuersa non diligeret ipsum Regem. Quinta cautela tyrannica, est
                     habere multos exploratores, et tenptare non latere ipsum quicquid a ciuibus agitur. Cum enim tyranni sciant
                     se non diligi a populo, eo quod in multis offendant ipsum, volunt habere exploratores multos, ut si viderent
                     aliquos ex populo machinari aliquid contra eos, possint obuiare illis. Immo eo ipso quod ciues credunt
                     tyrannum habere exploratores multos, non audent congregari ut machinentur aliquid contra eum: nam et si inter
                     eos sic congregatos <pb n="479"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/479.pdf"
                     /> nullus exploratorum existeret, semper tamen timerent ibi exploratores esse. Huiusmodi autem exploratores
                     verus Rex habere non curat ad ciues, et ad eos qui sunt in regno: sed ad hostes, et ad extraneos. Utrum autem
                     deceat Reges habere exploratores in regno propter aliam causam, quam ne populus insurgat in ipsum, infra
                     dicetur: ad praesens autem scire sufficiat, quod non sic Rex eget exploratoribus, ut tyrannus. Sexta cautela
                     tyrannica, est non solum non permittere fieri sodalitates et amicitias, sed etiam amicitias iam factas, et
                     sodalitates turbare, et peruertere. Volunt enim tyranni turbare amicos cum amicis, populum cum insignibus,
                     insignes cum seipsis. Vident autem quod quandiu ciues discordant a ciuibus, et diuites a diuitibus: tamdiu
                     non potest aeque de facili eius potentiae resisti: nam tunc quaelibet partium timens alteram, neutra insurgit
                     contra tyrannum. Verus autem Rex econtrario non procurat turbationem existentium in regno, sed pacem et
                     concordiam: aliter enim non esset verus Rex, quia non intenderet commune bonum. Septima, est pauperes facere
                     subditos adeo ut ipse tyrannus nulla custodia egeat. Volunt enim tyranni subditos esse intantum pauperes, ut
                     sic occupentur circa cotidiana quibus indigent, ut non vacet eis aliquid machinari contra ipsos, nec oporteat
                     ipsos habere aliquam custodiam propter illos. Verus autem Rex quia intendit bonum subditorum non affligit et
                     depauperat ipsos, sed magis procurat eorum bona. Octaua, est procurare bella, mittere bellatores ad partes
                     extraneas, et semper facere bellare eos qui sunt in regno: quatenus semper circa bellorum onera intenti, non
                     vacet eis aliquid machinari contra tyrannum. Verus autem Rex non intendit affligere subditos, suscitando et
                     procurando bella, eo quod intendat bonum regni: non vult ergo eos qui sunt in regno assumere arma nisi pro
                     defensione regni, vel pro aliquo alio iusto bello. Nona, est custodiam corporis exercere non per eos qui sunt
                     in <pb n="480"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/480.pdf"
                     /> eo regno, eo quod diffidat de illis, sed per extraneos. Verus autem Rex econuerso se habet, ut supra
                     plenius dicebatur. Decima cautela tyrannica, est quod postquam procurauit diuisiones et partes in regno, cum
                     una parte affligit aliam ut clauum clauo retundat. Rex autem econtrario non procurat diuisiones et partes in
                     regno, sed si quae ibi existunt, eas amouere desiderat. </p>
               </div>
               <div type="chapitre" n="3.2.11">
                  <head>Quot sunt illa, ad quae reducuntur cautelae tyrannica: et quod Reges cauere debent ne efficiantur tyranni,
                     quia opera regia sunt optima, tyrannica vero pessima. Cap. XI</head>
                  <p> Omnes cautelas tyrannicas, quas in praecedenti capitulo numerauimus, philosophus reducit ad quatuor: tyranni
                     enim quatuor intendunt. Primo, ut subditi sint inscii. Secundo, ut sint pusillanimes. Tertio, ut de se
                     inuicem non confidant. Quarto, ut sint adeo depauperati et afflicti, ut contra eos non possint insurgere. Ad
                     haec autem quatuor, praedicta omnia reducuntur: nam quantum ad praesens spectat, ad hoc quod aliquis inuadat
                     vel machinetur aliquid contra tyrannum ex aliquo praedictorum quatuor videtur procedere. Primo enim potest
                     hoc accidere ex magnanimitate, ut quia insurgens est tanti cordis ut nihil reputet magnum. Secundo ex
                     industria et sagacitate, ut quia credit se tot adinuenire vias et versutias posse, ut valeat tyrannum
                     perimere. Tertio potest contingere ex potentia, ut si insurgens confidat de aliis ciuibus, et credat se
                     iuuari ab eis, propter ciuilem potentiam tyrannum inuadit. Quarto hoc poterit accidere ex nimio ocio, ut si
                     ciues nimis sint opulenti, et vacent nimio ocio quia mens humana nescit ociosa esse, dum <pb n="481"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/481.pdf"
                     /> non occupantur ciues circa cotidianas indigentias, excogitant seditiones, quomodo possint turbare
                     ciuitatem, et insurgere contra rectorem ciuium. Contra haec ergo quatuor procurant tyranni perimere
                     excellentes, ne sui subditi sunt magnanimi: destruere sapientes, impedire scholas, et studium, ut existentes
                     in regno sint ignorantes et inscii: non permittere sodalitates; turbare ciues inter se ut de se inuicem non
                     confidant: depauperare eos: occupare eos in bello, et in aliis exercitiis, ut non vacent ocio. Haec ergo sunt
                     cautelae tyrannicae. Verum quia nullus forte est omnino tyrannus, quia malum seipsum destruit, et si integrum
                     sit, importabile fit ut dicitur 4 Ethicorum, et forte vix aut nunquam reperitur aliquis, qui sit omnino Rex
                     quin in aliquo tyrannizet: esset enim quasi semideus, si nihil de tyrannide participaret. Inde est ergo quod
                     dominantes aliquid participant de cautelis regiis, et aliquid de versutiis tyrannorum: et tanto est melius
                     dominium, quanto plus accedit ad regnum, et est longius a tyranno. Voluimus quidem utriusque opera enarrare,
                     et utrasque cautelas describere: quia opposita iuxta se posita magis elucescunt: magis enim apparet opera
                     regia esse optima, ostendendo tyrannica esse pessima. Ex hoc autem manifeste patet, tyrannidem maxime esse
                     fugiendam a regibus: quia pessimum de se, est maxime fugiendum, et optimum maxime prosequendum. <pb n="482"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/482.pdf"
                     /></p>
               </div>
               <div type="chapitre" n="3.2.12">
                  <head>Quod detestabile est, regiam maiestatem declinare in tyrannidem: et quicquid corruptionis est in aliis
                     peruersis Principatibus, totum in tyrannidem congregatur. Cap. XII</head>
                  <p> Adeo sensus hominum sunt ad malum proni, ut valde utile sit in via morum multis viis ostendere, et multis
                     rationibus probare malum, et vitium de se esse quid vile et fugiendum, ut quem una via non inclinat, ut malum
                     vitet, alia inducat ipsum ad fugiendum malum. Postquam ergo ostendimus tyrannidem fugiendam esse a Regibus,
                     eo quod opera tyranni sunt pessima: probare volumus Reges summa diligentia cauere debere ne conuertantur in
                     tyrannos, quia quicquid corruptionis et iniquitatis est in aliis peruersis principatibus, totum in tyrannidem
                     congregatur. Sunt enim (ut patet ex habitis) tres principatus boni, et tres peruersi. Dicebatur autem quod si
                     dominatur unus propter bonum commune, est principatus rectus, et vocatur regnum. Si vero propter bonum
                     proprium, est peruersus, et vocatur tyrannis. Si vero principentur pauci, et dominentur quia boni et
                     virtuosi, est rectus principatus, et vocatur aristocratia siue principatus bonorum. Si vero dominentur non
                     quia boni, sed quia diuites, est peruersus et vocatur oligarchia. Sed si dominatur totus populus et intendat
                     bonum omnium tam insignium quam aliorum, est principatus rectus, et vocatur regimen populi. Si vero populus
                     tyrannizet et intendat opprimere diuites, est principatus corruptus, et vocatur Democratia, quod idem est
                     quod quasi peruersio et corruptio populi. Tyrannis vero corruptus principatus diuitum, et iniquum dominium
                     populi, sunt regimina peruersa. Tyrannis tamen est peruersior principatus: quia ut probat <pb n="483"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/483.pdf"
                     /> Philosophus 5 Polit’ quicquid peruersitatis est aliquo principatu diuitum, et in peruerso dominio populi,
                     totum congregatur in tyrannidem. Quod sic patet: nam diuites si inique dominari cupiant, quantum, ad praesens
                     spectat, tria intendunt, videlicet pecuniam, corporales delicias, et custodiam corporis. Intendunt enim
                     pecuniam: quia quilibet principans intendit augmentum illius, secundum quod se principari videt. Si ergo
                     aliquis principatur quia bonus et virtuosus, semper intendit ad opera magis bona, et ad virtutem, ut
                     efficiatur melior et virtuosior. Sed si principatur quia diues, ut magis principari possit, intendit
                     augmentum diuitiarum, et congregationem pecuniae. Quare si diuites inique dominantes non principantur quia
                     boni, sed quia diuites, tota eorum intentio erit circa pecuniam congregandam. Rursus diuites inique
                     principantes intendunt delicias corporales, et habere voluptates sensibiles. Nam si quis vult aliquid, vult
                     et ea multo magis, ad quae illud ordinatur: ut si quis vellet potionem, multo magis sanitatem vellet, ad quam
                     potio ordinatur. Cum ergo homines communiter et maxime habentes voluntatem peruersam, ordinent pecuniam et
                     diuitias ad delectamenta corporea, et ad voluptates sensibiles, sequitur diuites inique dominantes, et
                     intendentes non commune bonum, sed pecuniam, intendere corporales delectationes. Tertio diuites sic
                     principantes maxime solicitantur circa custodiam corporis. Nam nullus spreto communi bono intendit ad
                     pecuniam et voluptates corporis, nisi in multis offendat populum: nam talis ut pecuniam habeat de praedatur
                     ciues, ut vero voluptatibus fruatur fore facit, et infert contumeliam ciuibus quantum ad uxores et filias.
                     Videt ergo se esse odiosum populo, ideo non credit se multitudini, sed semper dubitans de furia populi,
                     maxime solicitatur circa custodiam corporis. Omnia autem huiusmodi mala reperta in peruerso principatu
                     diuitum, congregantur in tyrannide. Nam tyrannus ut supra dicebatur <pb n="484"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/484.pdf"
                     /> non intendit bonum commune, sed pecuniam. Rursus ut supra dicebatur non intendit bonum honorificum, sed
                     delectabile. Tertio tyrannus maxime delectatur circa custodiam corporis, eo quod videat se plurimos
                     offendisse. Legitur enim de quodam tyranno, qui cum a fratre suo cotidie increparetur, quare ipse semper
                     tristis existeret, et quare nunquam hylarem vultum ostenderet. Tyrannus ille volens reddere causam quaesiti,
                     eum expoliari fecit, et ligari: et supra caput eius acutissimum gladium pendentem tenuissimo filo apponi
                     fecit: circa ipsum quosdam homines cum ballistis, sagittis appositis, stare faciebat. Et cum frater eius
                     timore horribili inuaderetur, timens ab acuto gladio vulnerari, et a ballistis perfodi, ait Tyrannus, Gaude
                     frater, hylarem ostende vultum. Respondente illo quod non posset propter imminentia pericula: inquit Tyrannus
                     quod nec ipse gaudere poterat, eo quod in maiori periculo existebat, quia in tot forefecerat quod semper sibi
                     de morte dubitabat. Valde ergo cauere expedit Regi ne conuertatur in tyrannum. Nam tyranni cum hoc quod
                     perdunt aeternam vitam, in hac temporali vita vix unam diem bonam habent, eo quod semper videant sibi
                     pericula imminere. Rursus, pecuniam non tantam habent tyranni, quantam veri reges: tum quia oportet eos multa
                     expendere superuacue, tum etiam quia veris regibus plus donatur ex amore quam tyrannis proueniat ex
                     praedatione populi. Experti enim sumus tyrannizantes plus vixisse in egestate, quam alios veros reges.
                     Delectamenta etiam corporea non tot habent tyranni, quot veri reges. Nam habere amicos, et diligi a populo,
                     est maxime delectabile: non confidere de aliquo et credere se odiosum esse multitudini, est maxime
                     tristabile. Priuatur ergo tyrannus a maxima delectatione, cum videat se esse populis odiosum. Viso tyrannidem
                     cauendam esse, quia iniqui principatus diuitum congregantur in ea: restat videre esse eam cauendam, eo <pb
                        n="485"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/485.pdf"
                     /> quod etiam in ipsa congregantur mala peruersi principatus populi. Cum enim populus principatur peruerse,
                     non intendit quodlibet seruare in suo statu, sed satagit opprimere nobiles, et insignes. Hoc etiam tyrannus
                     facit, quia ut patet ex habitis ipse pro viribus nititur opprimere excellentes, et perimere diuites et
                     insignes. Summe ergo est cauenda tyrannis a Rege, in qua tot mala congregantur. </p>
               </div>
               <div type="chapitre" n="3.2.13">
                  <head>Quod summe expedit Regibus et Principibus recte gubernare populum, et cauere ne tyrannizent, quia multis
                     de causis contingit subditos insidiare tyrannis. Cap. XIII</head>
                  <p> Quoniam hunc librum composuimus propter eruditionem Regum et Principum, ut recte et debite gubernent populum
                     sibi commissum: cum deuiare a recto regimine sit tyrannizare, et iniuriari subditis, et non intendere commune
                     bonum; licet pluribus viis ostenderimus per iam dicta detestabile et periculosum esse regiae maiestati
                     tyrannizare, et non recte gubernare populum: non piget adhuc nouas vias adducere ad ostendendum hoc idem.
                     Volumus autem declarare in hoc capitulo quod quia multis de causis subditi insidiantur tyrannis, et quia
                     valde est periculosa vita tyrannica et deuiatio a recto regimine, reges cura peruigili studere debent, ne
                     delinquentes rectum gubernaculum, tyrannizent. Narrat autem Philosophus 5 Polit’ sex causas, quare subditi
                     tyrannis insidiantur. Prima est propter timorem. Nam multi pusillanimes existentes, cum nimis timent, et non
                     credunt se posse euadere, quasi desperantes inuadunt alios, et efficiuntur probi. Unde et prouerbialiter
                     dicitur, quod <pb n="486"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/486.pdf"
                     /> nimis fugans timidum, vi compellit esse audacem. Sic etiam et alia animalia quasi communiter timent
                     hominem, et nisi crederent se laedi ab eo, raro aut nunquam inuaderent ipsum: bestiae ergo ut plurimum timore
                     compulsae insidiantur homini et inuadunt eum: hoc ergo modo multotiens subditi insidiantur tyranno, et
                     perimunt ipsum tyrannum, timentes se offendi ab eo. Secunda causa propter quam subditi tyranno insidiantur,
                     est iniuria quam passi sunt ab ipso: naturale est enim desiderare vindictam, propter quod Homerus dicebat,
                     iram dulciorem esse melle, quia est appetitus poenae in vindictam: quia ergo sic est delectabile vindictam
                     exposcere, multi insidiantur tyranno, et propter vehementem iram aliquando inuadunt ipsum volentes latas
                     iniurias vindicare. Tertio insidiantur aliqui tyranno, et aliquando perimunt ipsum: quia ut plurimum tyranni
                     faciunt ea per quae se contemptibiles reddunt. Nam cum non quaerant bonum commune, sed delectationes
                     corporis, ut plurimum non sunt sobrii sed gulosi, vel non sunt casti, sed dant operam venereis: et quia hoc
                     agentes se contemptibiles reddunt, de facili inuaduntur. Exemplum horum recitat Philosophus 5 Politicor’ ubi
                     habemus de Sardinapalo rege, qui spreto communi bono totum se dedit venereis. Quidam vero dux contemnens eum,
                     eo quod vitam pecudum elegisset, inuasit, et peremit ipsum. Sic etiam Dionysius posterior tyrannizans, et
                     curans magis de gula quam de bono communi, contemnebatur a subditis, eo quod quasi semper esset ebrius:
                     quidam enim nomine Dion videns ipsum quasi semper esse ebrium, propter despectionem insurrexit in ipsum.
                     Quarto hoc fieri contingit propter honorem aut propter lucrum adipiscendum. Nam cum honor et gloria inter
                     bona exteriora sint bonum maximum, multi videntes tyrannum non quaerere nisi honorem et gloriam propriam, et
                     non honorare subditos, et non quaerere commune bonum, volentes adipisci honorem et gloriam quam conspiciunt
                        <pb n="487"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/487.pdf"
                     /> in tyranno, inuadunt eum, et perimunt ipsum. Sic etiam quia multi reputant pecuniam esse maximum bonum,
                     videntes tyrarannum non intendere nisi ad lucrum proprium, et ad congregandam pecuniam inuadunt ipsum, et
                     accipiunt thesauros eius. Unde dicitur 5 Polit’ quod quidam tyrannos inuadunt, videntes lucra magna, et
                     honores magnos existentes in ipsis. Quinto fiunt insidiae tyrannis ab aliquibus, non ut possideant
                     monarchiam, sed ut videantur facere actiones aliquas singulares. Volunt enim aliqui esse in aliquo nomine vel
                     in aliqua fama, ideo ut nominentur faciunt aliquid mirabile et aliquod singulare factum: et quia insurgere
                     contra tyrannum reputant populi valde stupendum, ideo contra ipsum insurgunt. Sed tales, qui propter hanc
                     causam facientes impetum in tyrannum (ut ait Philos’) sunt paucissimi numero, supponi oportet eos nihil
                     curare, ut saluentur. Sexto contingit aliquos insidiari tyrannis et perimere ipsos, ut liberent patriam ab
                     oppressione eorum. His ergo de causis fiunt insidiae contra tyrannum. Ne ergo fiant insidiae contra regiam
                     maiestatem, et ne Rex semper dubitet ne perimatur a subditis: summa diligentia cauere debet, ne conuertatur
                     in tyrannum. Nam si non iniuriatur subditis, si est continens et sobrius, et non eligit vitam bestialem et
                     contemptibilem, si honorat insignes, et alios existentes in regno ut requirit eorum status; non depauperet
                     nec opprimat eos, et in omnibus se habet non ut tyrannus, sed ut verus rex: inducit omnes existentes in regno
                     ad amorem eius, et tollit ab eis omnem materiam et causam quare insidientur ipsi. <pb n="488"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/488.pdf"
                     /></p>
               </div>
               <div type="chapitre" n="3.2.14">
                  <head>Quod maxime Rex cauere debet ne efficiatur tyrannus: eo quod pluribus modis corrumpatur tyrannis quam
                     regius principatus. Cap. XIIII</head>
                  <p> Licet per multa capitula praecedentia induxerimus Reges et Principes ut non tyrannizent, sed ut recte regant
                     populum sibi commissum: adhuc in hoc capitulo volumus alias rationes adducere, ostendentes quod si reges
                     cupiant suum durare dominium, summo opere studere debent ne efficiantur tyranni, eo quod tyrannis et
                     principatus peruersus pluribus modis corrumpitur, quam rectus et regius principatus. Narrat autem Philosophus
                     5 Politicorum tres modos corruptionis tyrannidis, dicens, Tyrannidem corrumpi a se, a tyrannide alia, et a
                     regno. Corrumpitur enim tyrannis a seipsa. Nam (ut dicebatur supra) malum seipsum corrumpit, et si integrum
                     sit importabile sic. Tyrannis ergo propter peruersitates et nequitias quae congregantur in ipsa, corrumpitur
                     et durare non potest. Ideo dicitur in Politi’ quod tyrannis quanto intensior, tanto minus durat: iustitia
                     enim urbanitates seruat. Quare cum a iustitia receditur, praeparatur via ut corrumpatur principatus ille.
                     Politia ergo quanto de se magis a iustitia recedit, tanto ex se habet ut facilius corrumpatur. Reges ergo et
                     principes si volunt suum durare dominium, summe cauere debent ne a iustitia deuiantes in tyrannidem
                     conuertantur: et si eos aliquo modo tyrannizare contingat, suam tyrannidem pro viribus moderare debent, quia
                     quanto remissius tyrannizabunt, tanto durabilius principabuntur. Secundo tyrannis corrumpitur ab alia
                     tyrannide contraria. Nam licet bonum non contrarietur bono, eo quod bonum sit uno modo: malum <pb n="489"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/489.pdf"
                     /> tamen potest contrariari malo, eo quod esset habet multipliciter: contingit enim uno modo percutere
                     signum, propter quod in hoc non est diuersitas nec contrarietas: sed contingit multipliciter deuiare ab ipso.
                     Quare in deuiationibus contrarietas esse potest, ut si multum opponitur pauco, proiectio ultra signum
                     contrariatur proiectioni citra: et proiectio in dextrum proiectioni in sinistrum. Sic etiam in proposito,
                     principatus rectus non contrariatur recto principatui: sed peruersus peruerso. Una ergo tyrannis potest
                     contrariari alii, et corrumpere ipsam; ut tyrannis populi contrariatur tyrannidi monarchiae: et una monarchia
                     tyrannica contrariatur alii. Cum enim aliquis monarcha vel aliquis unus Princeps tyrannizet in populum, gens
                     illa oppressa non valens sustinere tyrannidem Principis, insurgit et tyrannizat in ipsum, eum perimens vel
                     expellens. Totus ergo populus efficitur quasi unus tyrannus contra Principem, et tyrannis populi corrumpit
                     tyrannidem monarchiam. Sic etiam una tyrannis monarchia corrumpit aliam: quia multotiens unus monarcha
                     tyrannus insurgit in alium, ut obtineat principatum eius. Debent ergo cauere Reges et Principes ne
                     tyranizent, cum tot modis dissoluatur tyrannicus principatus. Tertio dissoluitur tyrannis non solum propter
                     seipsam vel propter tyrannidem aliam, sed etiam propter regnum. Nam non solum malum contrariatur malo, sed
                     etiam bonum malo contrariatur: non solum enim tyrannus tyranno obuiat, sed etiam et Rex (si viderit expedire)
                     tyranno se opponit. Tot ergo discriminibus oppositus est tyrannus, et tot modis habet dissolui eius
                     principatus. Regium autem dominium non tot periculis exponitur, nec tot modis habet dissolui. Nam licet
                     tyrannus satagat pro viribus verum regem opprimere, nullus tamen verus Rex vero Regi se opponit: nam nullus
                     bonus et virtuosus insequitur alios bonos et virtuosos, sed eos pro posse saluat et promouet: <pb n="490"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/490.pdf"
                     /> eo enim ipso quod aliquis bonis et virtuosis se opponeret, deficeret esse bonus et virtuosus. Decet ergo
                     regiam maiestatem summo studio cauere tyrannidem, ne praedictis periculis exponatur. </p>
               </div>
               <div type="chapitre" n="3.2.15">
                  <head>Quae sunt quae saluant dominium regium, et quot oporteat Regem facere ut se in suo principatu conseruet.
                     Cap. XV</head>
                  <p> Tangit autem Philosophus 5 Polit’ decem quae politiam saluant, et quae oportet facere Regem ad hoc ut se in
                     suo principatu praeseruet. Primo est, non permittere in suo regno transgressiones modicas. Nam multae modicae
                     transgressiones (ut ait Philos’) aequantur uni magnae, sicut multae paruae expensae aequiualent uni magno
                     sumptui: paruae enim transgressiones si multae sint, disponunt ad transgressiones magnas. Nam qui minima
                     negligit, paulatim defluit in maiora. Principiis ergo est obstandum, et inhibendae sunt obliquitates, etiam
                     modicae. Secundum praeseruans politiam et regnum regium, est bene uti iis qui sunt in regno, introducendo eos
                     ad aliquos principatus, honorando eos, et non iniuriando eis. Nam ut innuit Philosophus in Poli’ bene uti
                     ciuibus non solum praeseruat politiam rectam, sed etiam principatus ex hoc durabilior redditur, dato quod in
                     ipso sit aliquid obliquitatis ad mixtum. Tertium est, incutere timorem iis qui sunt in politia: nam
                     corruptiones longe secundum rem, prope autem secundum timorem politiam saluant: ciues enim magis sunt
                     subiecti Principi et plus ei obediunt, si ex timoribus corruptionem timeant. Guerra enim exterius tollit
                     seditiones intrinsecas, et reddit ciues magis unanimes et concordes. Exemplum huius habemus in Romanis, <pb
                        n="491"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/491.pdf"
                     /> qui postquam defecerunt exteriora bella, intra seipsos bellare coeperunt. Est autem haec cautela utilis
                     solum duobus principatibus: ut principatui constituto ex hominibus assuetis ad bella, et principatui in quo
                     quis nouiter principari coepit. Homines enim bellatores et assueti ad praelia, quibus non fuit curae de
                     virtutibus aliis nisi de fortitudine, secundum Philosophum 7 Politicorum assimilantur ferro, quod dum est in
                     continuo exercitio claritatem habet, sed si diu remanet inofficiosum, rubiginem contrahit. Sic et tales
                     bellantes fiunt obedientes Principi: vacantes vero nesciunt debite se habere: quare talibus ut debite se
                     habeant semper incutiendi sunt timores bellici, et correptiones extrinsecae. Rursus, si quis super aliquos de
                     nouo principari coepit, quia contra talem principatum facilius insurgitur; ne ciues insurgant in Principem,
                     et ut magis unanimiter obediant, incutiendi sunt illis timores de extrinsecis periculis imminentibus: sed si
                     regnum diu in statu perstiterit, et dominus ille sit naturalis, ita quod quasi non sit in memoria hominum ex
                     quo ille et antecessores sui obtinuerunt huiusmodi principatum, tanta cautela non magnam utilitatem habere
                     videtur. Quartum autem quod politiam saluare videtur, est cauere seditiones et contentiones nobilium; et hoc
                     ponendo eis leges, quia legibus non de facili contradicitur. Sunt enim in regno tales leges instituendae, ut
                     per eas sedari possint contentiones nobilium. Nam baronibus dissentientibus fiunt seditiones in regno, et per
                     consequens fit praeparamentum ut dissoluatur regius principatus. Quintum, est diligenter aspicere, quomodo se
                     habeant, quos maiestas regia honorauit, et promouit ad aliquam praeposituram, vel ad aliquem principatum, aut
                     magistratum. Nihil enim adeo regnum conseruat et politiam saluat, sicut praeficere homines bonos et
                     virtuosos, et conferre eis dominia et principatus. Quare maxime saluatiuum politiae est, regiam maiestatem
                     considerare diligenter quos praeficit in aliquibus <pb n="492"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/492.pdf"
                     /> magistratibus: et si bene se habuerint, augere eorum dominia: si male, minuere: vel adeo male se habere
                     possent, quod essent totaliter a dominio remouendi, vel etiam capitali sententia condemnandi. Sextum est,
                     nulli valde magnum dominium conferre. Nam magna dominia ex nimia bonitate et fortitudine ut plurimum
                     corrumpunt mentes hominum, ut fiant transgressores iustitiae. Est autem haec cautela maxime utilis ad
                     homines, de quibus Rex certam et diuturnam experientiam non accepit. Ideo potissime obseruandum est, ne
                     repente constituatur aliquis in maximo principatu. Septimum saluans regnum et politiam, est Regem siue
                     principantem habere dilectionem et amorem ad bonum regni, et ad politiam, in qua principatur. Quicunque enim
                     amat, solicitatur, et timet, ne aliquod inconueniens accidat circa amatum. Timor autem consiliatiuos facit,
                     ut dicitur 2 Rhet’ ibi enim est magna salus, ubi et multa consilia. Quare si Rex bonum regni diligat,
                     saluabitur regnum; quia timens ne in regno aduersa contingant, adhibebit multa consilia qualiter possit bona
                     regni promouere, et periculis imminentibus obuiare. Octauum saluans regnum et politiam, est habere ciuilem
                     potentiam. Nam (ut dicitur in Magnis moralibus) iustitia urbanitates conseruat. Sed iustitia in regno
                     conseruari non potest, nisi per potentiam ciuilem puniantur transgressores iusti. Debet enim Rex aut Princeps
                     si vult seruare iustitiam et vult punire transgressores iusti, habere multos exploratores, et multos
                     inquisitores inuestigantes facta ciuium, et inquirentes unde ciues accipiunt quod expendunt, et quomodo
                     possunt reddere rationem sui victus: nam qui huiusmodi rationem non potest reddere, signum est quod ex furto
                     vel ex male ablato viuat. Sic enim faciendo ista, poterit seruare iustitiam, et praeseruare regnum a
                     maleficis, et transgressoribus iusti. Nonum maxime saluans regnum, est esse regem bonum et virtuosum. Nam ut
                        <pb n="493"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/493.pdf"
                     /> dicitur 5 Politicorum, maior virtus requiritur in custodia ciuitatis et regni, quam in duce exercitus. Nam
                     in duce exercitus requiritur potissime experientia, sed custos ciuitatis et custos regni totius oportet quod
                     sit virtuosus et epiikis idest super iustus: decet enim talem esse quasi semideum, ut sicut alios dignitate
                     et potentia excellit, sic eos bonitate superet: hoc enim maxime saluabit regnum et politiam, si Rex sit bonus
                     et virtuosus, quia intendet bono regni et communi. Decimum, est Regem non ignorare qualis sit illa politia
                     secundum quam principatur, et quae eam possunt saluare et corrumpere. Talia autem maxime sciri poterunt per
                     experientiam: nam cum quis diu expertus est regni negocia, de leui arbitrari poteritque bonum statum regni
                     corrumpunt, et saluant. Decet ergo Regem frequenter meditari et habere memoriam praeteritorum quae
                     contigerunt in regno, quomodo iudicata fuerunt, et quomodo temporibus retroactis melius conseruatus fuerit
                     bonus status regni, ut sciat cognoscere qualiter principari debeat, et quae corrumpunt et saluant regnum et
                     gubernationem regni: quia his ignoratis recte regum gubernare non poterit. <pb n="494"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/494.pdf"
                     /></p>
               </div>
               <div type="chapitre" n="3.2.16">
                  <head>Quae sunt consiliabilia, et circa quae oportet consilia adhibere. Cap. XVI</head>
                  <p> Dicebatur supra, quatuor consideranda esse in regimine ciuitatis. videlicet Principem, consilium,
                     praetorium, et populum. Postquam ergo auxiliante deo determinauimus de Principe, et distinximus quot sunt
                     genera principatus, et qui illorum recti et qui illorum peruersi, et declarauimus regnum esse optimum
                     principatum, et tyrannidem pessimum; manifestauimus item quod sit Regis officium, et quae oporteat ipsum
                     facere ut recte regat populum sibi commissum: probauimus etiam multis viis decere Regem vigilem curam
                     assumere, ne conuertatur in tyrannum: et tandem, quantum spectat ad praesens negocium, sufficienter
                     tractauimus quae circa Principem sunt dicenda. Restat ergo de consilio pertransire quae tractanda sunt circa
                     ipsum. Sed, cum dicat Philosophus 3 Ethic’ consiliabitur utique aliquis non pro quibus consiliatur insipiens,
                     et insanus, sed pro quibus sapiens, et intellectum habens. Ideo primo videndum est quae sunt consiliatiua, et
                     circa quae debent fieri consilia, ne tanquam ignorantes consiliari velimus de quibus non sunt consilia
                     adhibenda. Possumus autem tangere sex, quantum ad praesens spectat, quae sub consilio non cadunt. Primo enim
                     quaecunque sunt immutabilia consilium nostrum subterfugiunt. Nam ideo consiliamur, ut regulemur in actionibus
                     nostris, et ut vitemus mala, et ut consequamur bona: quae ergo vitari non possunt, et quae mutationi non
                     subiacent, sub consilio non cadunt. Ideo dicitur 3 Ethi’ quod de aeternis idest de immutabilibus nullus
                     consiliatur: nullus enim quaerit consilium de diametro si est commensurabilis costae, vel de quocunque
                     immutabili. Secundo etiam consiliabilia non sunt quaecunque mobilia, si semper uniformiter <pb n="495"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/495.pdf"
                     /> moueantur. Nam quae semper uniformiter mouentur (secundum quod huiusmodi sunt) quandam necessitatem
                     habent: consiliabilia autem non sunt necessaria, sed contingentia. Ideo dicitur in Ethic’ quod de his quae
                     semper sunt in motu, et quae semper uniformiter mouentur, puta de versionibus solis, et de ortibus syderum
                     nullus consiliatur: sydera enim licet moueantur, tamen quia semper sunt in motu, nec propter nostra opera
                     immutari possunt eorum cursus, ideo circa talia non est consilium adhibendum. Si autem circa talia cadit
                     consilium; hoc non est secundum se, sed prout deseruiunt actionibus nostris: ut quia aliqua humana opera
                     congruentius fiunt tempore calido, aliqua vero tempore frigido: cursus syderum quae inducere habet secundum
                     diuersa tempora calorem et frigiditatem, non per se, sed per accidens potest sub consilia cadere, ut sciamus
                     quo tempore quae opera sunt fienda. Tertio non sunt consiliabilia etiam quae fiunt frequenter, si fiunt a
                     natura. Ideo de imbribus quae semper fiunt tempore hyemali, et de caumatibus quae sepe contingunt tempore
                     aestiuali, non habet esse consilium: quia talia naturalia sunt, et non dependent ex operibus nostris, ideo de
                     eis non consiliamur, nisi ut deseruiunt operibus nostris. Hoc ergo modo est consilium circa ipsa sicut et
                     circa cursus syderum, et circa quaecunque alia deseruientia humanis actibus. Bene ergo dicitur in Ethic’ quod
                     de siccitatibus, et imbribus non est consilium. Quarto non sunt consiliabilia quae etiam fiunt raro, si ex
                     fortuna contingant. Nam quicunque consiliatur, vult ex electione vel ex intentione aliquid adipisci: quae
                     ergo praeter intentionem eueniunt, consiliabilia esse non possunt. Ideo dicitur in Ethic’ non esse consilium
                     de his, quae sunt a fortuna, puta de thesauri inuentione. Quinto non sunt consiliabilia etiam omnia humana
                     opera: quia non cadunt sub consilio nostro opera illorum hominum, quae propter nostra facta mutari non
                     possunt. Ideo dicitur in Ethic’ quod qualiter <pb n="496"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/496.pdf"
                     /> utique Scythae optime conuersentur, nullus Lacedaemoniorum consiliatur: nec etiam nulli Gallici
                     consiliantur qualiter optime viuant Indii. Consiliabilia ergo non sunt immutabilia, nec uniformia semper, nec
                     quae sunt a natura, nec quae a fortuna, nec omnia humana cadunt sub consilio, sed solum consiliamur de iis
                     quae sunt operabilia per nos: nam ut dicitur 3 Ethicorum singuli autem hominum consiliantur de iis
                     operabilibus, quae fieri possunt per ipsos. Sexto non sunt consiliabilia omnia quae per nos fieri possunt.
                     Nam quaecunque finaliter per opera nostra adipisci intendimus, sub consilio non cadunt. Nam consilium non est
                     de fine, sed de his quae sunt ad finem: oportet enim in consilio praesupponere finaliter intentum, et non
                     consiliari de ipso, sed de iis per quae consequi possumus illud. Medicus enim quia finaliter intendit
                     sanitatem, non consiliatur utrum debeat sanare egrum sed hoc accipit tanquam certum et notum, egrum sanandum
                     esse: et consiliatur de uiis per quas facilius et melius sanetur. Sic rector ciuitatis et regni non
                     consiliatur utrum ciues inter se pacem debeant habere, et utrum regnum oporteat esse in bono statu: sed haec
                     accipit tanquam certa et nota, et consiliatur quomodo melius fieri possint. Sunt ergo consiliabilia quae
                     dependent ex operibus nostris, et non sunt finaliter intenta, nec se habent ut finis; sed ut ea quae sunt ad
                     finem. <pb n="497"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/497.pdf"
                     /></p>
               </div>
               <div type="chapitre" n="3.2.17">
                  <head>Quid est consilium, et qualiter consilia sunt fienda. Cap. XVII</head>
                  <p> Est autem omne consilium quaedam quaestio, quia (ut dicitur 6 Ethicorum) consilians siue bene siue male
                     consiliatur, quaerit aliquid, et ratiocinatur. Propter quod quicunque consiliatur, quaerit, non tamen
                     econuerso: nam, ut dicitur 3 Ethicorum, licet omne consilium sit quaestio, non tamen omnis quaestio est
                     consilium. Si enim consiliabilia sunt solum quae dependent ex operibus nostris, consilium erit quaestio non
                     de quibuscunque, sed solum de agibilibus humanis: possunt autem circa speculabilia, et circa naturas rerum,
                     et circa aeterna fieri quaestiones multae, sed huiusmodi quaestiones consilia dici non debent. Viso quid est
                     consilium, quia est quaestio agibilium humanorum: restat videre qualiter est consiliandum, et quem modum in
                     consiliis habere debemus. Sunt autem (quantum ad praesens spectat) sex obseruanda, ut sciamus qualiter sit
                     consiliandum. Primum est, quia quanto aliquid est magis determinatum, tanto minori eget consilio: immo si
                     omnino determinatum esset, nullius egeret consilio. Ideo dicitur tertio Ethicorum quod circa certas
                     operationes disciplinarum non est consilium puta de litteris, non enim consiliatur scriptor (nisi sit omnino
                     ignorans) qualiter debeat scribere litteras, quia hoc sufficienter determinatum est per artem scribendi. De
                     his ergo sunt consilia, quae possunt fieri per nos; et non sunt omnino certa et determinata qualiter fieri
                     debeant, ideo dubitamus et consiliamur circa ipsa. Est ergo unus modus in consiliis adhibendus, quod quando
                     aliquod factum regni proponitur, quanto pluribus modis fieri potest et quanto minus habet certas et
                     determinatas vias, tanto per plus tempus est consiliandum, <pb n="498"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/498.pdf"
                     /> ut de illis viis facilior et melior eligatur. Secundo est in consiliis attendendum, ut non consiliemur de
                     quibuscunque minimis, sed de magnis. Dicebatur enim supra, quod timor consiliatiuos facit: qui ergo
                     consiliatur, videtur timere et dubitare ne aliquo infortunio contingente deficiat a consecutione optati boni,
                     vel incurrat aliquod damnum, vel aliquod aliud malum. Quae ergo sunt valde modica, ut quae sunt apta nata
                     efficere paruum bonum, vel prohibere modicum malum, non sunt consiliabilia. Est ergo modus attendendus in
                     consiliis, ut de magnis consilietur negotiis. Tertio cum consiliari volumus, debemus alios assumere nobiscum,
                     inter quos conferamus de negociis fiendis. Nam licet homo inter seipsum possit inuenire vias et modos ad
                     aliquid peragendum, attamen imprudens est qui solo suo capiti innittitur, et renuit aliorum audire
                     sententias. Magnae enim prudentiae est in consiliis hunc habere modum: ut cum aliis conferamus quid agendum,
                     quod ex duobus patet. Nam consilia (ut dictum est) esse debent de rebus magnis. In talibus autem nullus debet
                     omnino sibi credere, et proprio sensui inniti: sed debet alios ad se vocare, sciens quod plura cognoscere
                     possunt multi, quam unus. Ideo dicitur 3 Ethicorum consiliatores assumimus in magna discernentes, nobis ipsis
                     velut non sufficientibus dignoscere. Rursus hoc idem patet ex eo quod consilium est circa agibilia
                     particularia, in quibus multum valet experientia. Nam in talibus, ut dicitur primo Meta’ plus proficit
                     expertus, quam artifex. Quare cum plures plura experti sint, quam unus solus: decet ad huiusmodi negocia
                     alios aduocare, ut per eorum consilium possit eligi via melior quales autem esse debeant consiliarii
                     aduocandi, in prosequendo patebit. Quarto est in consiliis attendendum, ut secreta habeantur, quae ibi
                     dicuntur. Nam multa negocia disturbantur ex reuelatione consiliorum. Inde forte consilium nomen accepit.
                     Dicunt enim aliqui, quod consilium quasi idem <pb n="499"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/499.pdf"
                     /> est quod considium: dictum est autem consilium, quia ibi plures simul consedere debent. Sed forte melius
                     dicere possumus, quod consilium dictum sit a Con et Sileo ut illud dicatur esse Consilium, quod simul aliqui
                     plures silent et tacent. Nam maxime est hoc in consiliis attendendum, et maxime in consiliis ubi tractantur
                     negocia communia et facta regni: ut unusquisque consiliarius adiecta dilectione priuati boni, solum aspiciat
                     ad communem profectum: et ut regni profectus impediri non possit, secreta tenere debet quae ibi sunt tradita.
                     Hoc enim fuit, quod apud Romanam Rempublicam exaltauit fidelitas consiliantium: quibus quicquid per consilium
                     in eorum auribus dicebatur, adeo secretum erat ac si non audissent illud. Unde Valerius Maximus 2 libro de
                     Factis memorabilibus, capitulo de Institutis antiquis, commendans Romanos consiliatores, ait, quod fidum et
                     altum erat secretum consistorium reipublicae, silentique salubritate munitum: cuius limen intrantes abiecta
                     priuata dilectione ita dilectionem publicam inducebant, ut non dicam unum, sed neminem audisse credere quod
                     tam multorum auribus fuerat commissum. Quinto est in consiliis attendendum, ut non loquantur ibi placentia,
                     sed vera. Adulatores enim dum Principi placere student, vera silentes, et placita promulgantes, exponunt
                     periculo totum principatum vel totum regnum. Inde est ergo quod quidam sapiens Aristides nomine dicebat
                     consiliarios duo in se habere debere, quod nec essent plani idest manifesti et propalatores consiliorum, nec
                     essent placentes, ut quod essent adulatores, plus curantes loqui placentia, quam vera. Sic etiam ut recitat
                     Philosophus 2 Rhetor’ quidam poeta nomine Alexander videns Priamum in consiliis esse secretarium et veracem,
                     commendans eum dicebat, Iste est qui consuluit. Ac si diceret, quod alii respectu eius consiliatores dici non
                     debent, sed magis forte adulatores. Sexto est in consiliis attendendum, ut diu consiliemur; et si adsit
                     oportunitas, <pb n="500"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/500.pdf"
                     /> cito in opere exequamur. Nam cum adest opportunitas operandi, et si recte volumus et non illud facimus,
                     hoc est quia ignoramus an expediat illud fieri. Bene ergo se habet diligenter quodlibet negocium discutere
                     arduum, an utile sit illud facere: sed post quam per diuturnum consilium est recte cognitum quid fiendum, si
                     adsit operandi facultas, prompte operari debemus. Bene ergo dictum est quod scribitur 6 Ethicorum quod
                     consiliemur multo tempore, operamur autem prompte: et quod oportet consiliari tarde, sed facere consiliata
                     velociter. </p>
               </div>
               <div type="chapitre" n="3.2.18">
                  <head>Quales consiliarios assumere deceat regiam matestatem. Cap. XVIII</head>
                  <p> Omnia autem illa quae habere debet bene persuadens et bene creditiuus apparenter, expedit ut habeat bonos
                     consiliarios existenter. Nam ex hoc aliquis persuadet in consiliis et creditur dictis eius, quia existimatur
                     bonus consiliarius esse ad persuadendum. Sed ad hoc quod aliquis sit bene creditiuus, non oportet ipsum esse
                     existenter talem, sed sufficit quod videatur vel appareat talis esse: nam homo iudicat quae foris patent, et
                     ex apparentibus. Ideo sit sufficienter homini fides, et redditur ei aliquis creditiuus, si existimet illum
                     bonum consiliatorem esse. Sed ad hoc quod bonus consiliator existat, non sufficit quod sit apparenter talis,
                     sed requiritur existenter talem esse. Bene igitur dictum est quod quicumque bene persuadens, habet
                     apparenter, bonus consiliator existenter habere debet. Quare si scire volumus quales consiliarios habere
                     deceat regiam maiestatem, et quae et quot sunt in consiliis requirenda: scire expedit quot modis persuadetur
                     hominibus, vel quot modis fit eis fides et inclinantur ad credendum sermones auditos. Haec autem sunt tria,
                     secundum quod in omni locutione <pb n="501"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/501.pdf"
                     /> tria sunt consideranda, videlicet dicentem qui loquitur, auditorem ad quem loquitur; et rem de qua
                     loquatur. Primo ergo esse potest quod persuadetur auditoribus, et inclinantur ad credendum sermones auditos
                     ex parte dicentis, quod contingit, si dicens sit bonus, vel credatur bonus. Nam bonis hominibus etiam si
                     nullas rationes assignare sciant, creditur eis, et faciunt fidem auditoribus: sed huiusmodi fides sumit
                     originem ex parte dicentis; nam quia dicens creditur esse bonus, cum tales mentiri nolint, de facili creditur
                     eorum dictis. Secundo potest fieri credulitas auditoribus ex parte ipsorum auditorum: quod contingit si
                     proferens sermones sit beniuolus et amicus. Nam sicut homines communiter et ut plurimum decipiuntur circa
                     seipsos, et credant se plus valere quam valeant, et esse magis sapientes quam sint, et in negotiis fiendis
                     communiter credunt homines plus videre quam videant, et magis loqui ad propositum quam loquantur: sic quia
                     amicus reputatur alter ipse, communiter decipiuntur homines circa amicos. Nam ut dicitur primo Rhetoricorum
                     amantes et odientes non pariter iudicamus. Commune est enim ut amicorum facta ut plurimum deferamus in bonum,
                     et inimicorum in malum. Passionamur enim circa amicos sicut circa nos ipsos, ut credamus eos plus valere quam
                     valeant, et esse meliores quam sint. Quare si auditores credunt beniuolis et amicis, vel eis quos existimant
                     tales esse, huiusmodi credulitas sumit originem ex parte ipsorum auditorum, ad quos est sermo, qui ex se
                     passionantur, et inclinantur ut fidem adhibeant eis, quos putant amicos esse. Tertio fit credulitas ex parte
                     ipsarum rerum: quod contingit, si dicens sit prudens vel credatur esse prudens. Nam prudentis est, scire et
                     cognoscere ipsas res, et ipsa negocia agibilia: quia ut dicitur primo Ethicorum unusquisque bene iudicat de
                     his quae nouit; ex ipsis ergo negotiis et ex <pb n="502"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/502.pdf"
                     /> ipsis rebus de quibus loquitur prudens, quia ea scit cognoscere et iudicare, facit fidem auditoribus. Haec
                     autem credulitas et haec persuasio est per se: nam reddere se credibilem et bene persuadere per se, est ex
                     ipsis rebus, et ex ipsis negotiis de quibus loquitur scire assumere rationes et argumenta, per quae fides
                     fiat audientibus. Et quia prudentes sciunt facere, et qui existimantur prudentes, existimantur talia facere:
                     ideo ad hoc quod aliquis ex rebus de quibus loquitur fidem faciat, vel oportet quod sit prudens vel quod
                     credatur esse prudens. Omnis ergo bene persuadens, vel omnis ille cuius dictis creditur et adhibetur fides,
                     vel oportet quod sit bonus, vel quod amicus, vel quod prudens: et si non existenter, apparenter saltem.
                     Itaque cum dictum sit quod qui bene persuadens, et ille cui fides adhibetur, debet habere apparenter, oportet
                     quod bonus consiliator habeat existenter: satis apparet quales consiliatores deceat quaerere regiam
                     maiestatem; quia debet quaerere tales qui sint boni, et amici, et sapientes. Ut si boni sint, non mentiantur
                     ratione sui, quia bonis displicet omne malum, et omne detestabile: mendacium autem ut dicitur 4 Ethic’ per se
                     est malum et detestabile. Secundo consiliarii debent esse non solum boni sed amici, ut non solum non
                     mentiantur ratione sui qui loquuntur et qui consilium praebent, sed etiam ratione eius ad quem loquuntur et
                     cui consilium praebent: quia amicorum est amicis vera et bona consulere. Tertio consiliarii debent esse
                     sapientes, quia non mentientur ex parte rerum de quibus loquuntur; quia cognoscent negocia agibilia, et
                     scient qualiter sit agendum. Haec ergo tria quaerenda sunt in consiliariis: videlicet, bonitas, amicitia, et
                     sapientia. Nam, ut recte consulant, sicut patet ex dictis, debent esse boni, et amici, et sapientes. <pb
                        n="503"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/503.pdf"
                     /></p>
               </div>
               <div type="chapitre" n="3.2.19">
                  <head>Quot oportet scire consiliarios, et circa quot sunt consilia adhibenda. Cap. XIX</head>
                  <p> Si consideretur dicta Philosophi 1 Rhet’ quinque sunt de quibus consiliantur homines: videlicet, de
                     prouentibus, de alimento, de custodia ciuitatis, et de pace et bello, et de legislatore: circa haec ergo
                     quinque oportet consiliatores esse instructos. Primo enim contingit esse Regis consilium circa prouentus, in
                     quo duo sunt attendenda. Primo, ne maiestas regia aliquos prouentus iniuste usurpet a suis conciuibus:
                     probabatur enim supra, Regem debere esse talem, quod esset bonus virtuosus et politiam diligeret, existentes
                     in regno promoueret et honoraret: quod esse non posset, si bona eorum quae sunt in regno usurparet iniuste.
                     Rursus est attendendum, ne in suis prouentibus defraudetur: expedit enim regium consilium pro viribus saluare
                     iura Regis, eo quod huiusmodi bona ordinanda sunt ad bonum commune, ut ad defensionem regni, et ad bonum
                     statum eius: decet ergo consiliarios scire introitus et prouentus regni, quos oportet peruenire ad regem, qui
                     et quanti sunt: quatenus si quis est superfluus et iniuste acceptus, auferatur: si quis vero deficit vel est
                     diminutus, apponatur et augeatur. Secundo debet esse consilium de alimento, ut sciatur utrum ciuitas vel
                     regnum cui principatur aliquis rector sufficiat sibi in alimento et in deseruientibus ad sufficientiam vitae:
                     considerandum est enim quantum alimentum est in regno vel in ciuitate qualibet ipsius regni, et quantum est
                     ibi adductibile, et quorum inductione adduci valeat, ut circa haec debita consilia et debitae ordinationes
                     fieri possint: non enim modicum consiliandum est circa alimentum, ut quaelibet ciuitas habeat sufficientia ad
                     vitam, quia aliter iam non <pb n="504"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/504.pdf"
                     /> esset ciuitas: ut in huiusmodi sufficientibus ad vitam fieri debent debitae commutationes, ut debitae
                     emptiones, et venditiones. Considerandae enim sunt mensurae et pondera vendentium: et cum expedit taxandum
                     est pretium venditionis, si (ultra quam debent) venditores res suas vendere vellent. Tertio, est consilium
                     adhibendum circa custodiam ciuitatis et regni, quod dupliciter fieri habet: nam primo est custodia adhibenda
                     ne insurgant seditiones et malitia inter ciues. Ideo attendendum est diligenter qui ciuium reputantur boni,
                     et qui infames, et circa infames maior custodia adhibeatur: et si deprehendantur male egisse, puniantur, vel
                     etiam totaliter extirpentur, quia Reges et Principes non debent pati maleficos viuere. Sunt etiam
                     consideranda loca in quibus consueuerunt magis maleficia perpetrari: nam sicut quidam hominum magis
                     iniustificant quam alii sic sunt quaedam loca magis apta ad iniustificandum quam alia: ut in ciuitate
                     contingit esse vicos aliquos magis esse suspectos quam alios: quia iniustificantes ibidem possunt magis
                     latere, et effugere punientes: sic etiam extra ciuitatem loca aliqua sunt nemorosa et umbrosa magis apta ad
                     iniustificandum, quam alia: debet ergo adhiberi consilium, ut circa talia maior custodia praebeatur. Rursus
                     circa custodiam ciuitatis et regni non solum sunt adhibenda consilia propter ipsos ciues vel propter eos qui
                     sunt in regno, ne unus iniustificet in alium: sed etiam propter ipsos extraneos: considerandum enim est utrum
                     regnum ex aliqua parte possit inuadi, et utrum aliqua ciuitas regni ab extraneis possit suscipere
                     detrimentum: ideo passagia, portus, introitus et caetera talia unde possunt extrinseci ad venire, non sunt
                     extraneis committenda vel tribuenda, sed sunt diligenter custodienda et munienda. Quarto habet esse consilium
                     circa pacem et bellum, quod non est intelligendum circa pacem ciuium vel circa eorum bellum: non pax ciuium
                     est <pb n="505"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/505.pdf"
                     /> aliquid finaliter intentum, bellum autem est eius oppositum: de fine autem et de eius opposito nullus
                     sanae mentis consiliatur: nam non est consilium nisi de his de quibus est dubium, eo quod consilium sit
                     quaedam quaestio, et quaestio sit dubitabilis propositio: de fine autem, et de hoc quod principaliter
                     intenditur, nullus dubitat ipsum esse prosequendum. De eius autem opposito quilibet cognoscit ipsum esse
                     fugiendum. Ideo pax ciuium pro viribus est prosequenda, et eorum dissensiones et bella pro viribus fugienda:
                     et in hoc non est quaestio nec consilium. Sed utrum cum extraneis debeamus habere pacem vel bella dubitabile
                     esse potest, et possunt ad hoc adhiberi consilia. Circa quod sunt duo consideranda. Primo, ut nunquam
                     capiatur iniustum bellum, quia iniustificari in alios, et eos indebite opprimere, per se est malum, et
                     fugiendum. Deinde, si visum sit bellum esse iustum, consideranda est potentia regni, vel ciuitatis, quae
                     bellare debet, quanta sit, et quanta ei potest aduenire extrinsecus. Consideranda est etiam potentia
                     aduersariorum: nam secundum Philosophum 1 Rhetor’ ad meliores pacem debemus habere, ad deteriores autem nobis
                     est expugnare vel non pugnare contra eos. Posito enim quod potentiores, ad quos resistere non valemus, in nos
                     forefaciant, prudentiae est, non insurgere in ipsos, nisi occurrat opportunitas temporis, in quo ex eis
                     congrue possimus vindictas assumere. Quintum circa quod sunt consilia adhibenda, est Lator legum: nam ut
                     dicitur primo Rhetoricorum in legibus est salus ciuitatis: conseruantur enim ciuitates et regna per leges
                     iustas, quia absque iustitia nequeunt regna subsistere. Decet autem scire Regem quot sunt genera dominorum,
                     siue quot sunt species principantium, et qui principatus est durabilior, et qualiter principatus secundum
                     quem dominatur habet saluari et corrumpi: ut eligens optimum modum principandi, ferat leges iustissimas,
                     secundum quas saluari <pb n="506"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/506.pdf"
                     /> habet principatus ille. Quis sit autem optimus modus principandi, et quale debeat esse regis officium, et
                     quomodo Rex se debeat in suo dominio praeseruare, fuit in superioribus patefactum. Quare per superius iam
                     dicta coadiuuante experientia gestorum particularium quae continue occurrunt in curiis Regum, et Principum,
                     instrui poterit Rector ciuitatis aut regni, qualiter circa lationem legum sit consiliandum. Quae autem leges
                     sunt ferendae, ut saluetur principatus eius, intendimus in capitulis sequentibus de legibus multa inquirere,
                     ut simul ex dictis et dicendis melius veritas patere possit. </p>
               </div>
               <div type="chapitre" n="3.2.20">
                  <head>Quod quantum possibile est, sunt omnia legibus determinanda, et quam pauciora possunt, sunt arbitrio
                     iudicum committenda. Cap. XX</head>
                  <p> Quia in praecedentibus capitulis determinauimus de principe, ostendendo qualis debeat esse princeps, et
                     determinauimus de consilio, declarando quales debent esse consiliarii: et quae et quot sunt illa circa quae
                     habet esse consilium. Restat secundum ordinem praetaxatum ut exequamur de praetorio, siue de iudicio,
                     inuestigando qualiter iudicandum sit, et quot sunt genera legum, et alia quae circa istam occurrunt materiam.
                     Sed cum iudicium fiat per leges, aut per arbitrium, aut per utrunque priusquam ostendamus qualiter sit
                     iudicandum, declarare volumus quod quantum possibile est sunt omnia legibus determinanda, et quam pauciora
                     possunt sunt arbitrio iudicum committenda. Quod quadruplici via inuestigare possumus, quarum tres tanguntur 1
                     Rhet’ quarta vero tangitur 1 Polit’. Prima via sic patet. Nam pauciores sunt legum conditores, quam iudices
                     iudicantes secundum leges iam conditas. Nam in qualibet ciuitate oporteret esse aliquod <pb n="507"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/507.pdf"
                     /> praetorium ordinarium ad quod causae reducantur et litigia exorta in ciuitate illa: per leges tamen
                     conditas in una ciuitate regularis possunt ciuitates multae. Immo illa eadem ciuitate in qua leges conduntur
                     contingit plures esse iudices, quam legum conditores. Nam leges si iustae sint, debent esse quasi immortales
                     et immutabiles: quia circa eas nulla aut modica mutatio fieri debet. Iudices tamen iudicantes secundum illas
                     moriuntur et corrumpuntur. Contingit etiam absque corruptione et morte iudices a suo officio remoueri, et
                     alio in suum locum succedere. Igitur saltem per successionem ipsorum oportet in eadem ciuitate multos esse
                     iudices: eo quod ipsi quasi continue innouantur: non tamen sic oportet multiplicare legum conditores, eo quod
                     leges non si continue innouari debent. Quare si legum conditores respectu iudicum sunt pauci, quia facilius
                     est inuenire paucos sapientes, quam multos, ut omnia sapienter disponantur, expedit quantum possibile est,
                     per legem omnia determinari, et quam paucissima arbitrio iudicum committere. Secunda via sic ostenditur, nam
                     facilius et melius videtur quid rectum et quid iustum, si illud multo tempore diligenti consideratione
                     discutiatur, quam si oporteat statim iudicatiuam sententiam proferre. Itaque cum legum conditores multo
                     tempore et magno consilio deliberare possint quales debeant leges fieri: iudices vero propter instantiam
                     partium, et quia non debent lites prolongari, sed deprimi, non tantam habent diuturnitatem ad videndum quid
                     iustum in proposito, ne igitur in iudicando erretur, quantum possibile est sunt omnia legibus determinanda,
                     et pauca discretioni iudicum committenda. Tertia via sic declaratur, nam conditores legum leges ferunt in
                     uniuersali et de futuris, dicentes quicunque sic egerit, sic puniatur, ignorantes an amicus, vel inimicus sit
                     illa facturus, et debeat illam subire sententiam. Nam si scirent quod amicus, forte obliquerentur in
                     iudicando, et poenam palliarent: si vero inimicus, <pb n="508"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/508.pdf"
                     /> inclinarentur forte in partem oppositam, et punitionem augerent. Nunc autem quia solum in hoc leges
                     ferunt, et nesciunt quid in particularibus sit futurum, non peruertuntur in iudicando amore, vel odio
                     inclinati. Iudices autem non sic. Nam iudicum iudicia non sunt de futuris, sed de praeteritis: non
                     uniuersaliter, sed in particulari. Incusantur enim determinatae personae, ad quas est amare vel odire, et
                     saepe talia annexum habent proprium commodum. Ideo iudex de facili obliquatur: nam amantes, et odientes, et
                     aliquod temporale commodum considerantes, non aequaliter iudicant: quare ne iudicium iudicum obliquatur,
                     bonum est (quantum possibile est) omnia lege determinare, et quam paucissima arbitrio iudicum committere. Has
                     autem tres rationes tangit Philosophus 1 Rhetoricorum dicens quod maxime quidem contingit recte positas
                     leges, quaecunque possibile est determinare: et quam paucissima committere iudicantibus. Primum quidem quia
                     facilius est habere unam aut paucos sapientes, quam multos. Deinde quia legislatores fiunt ex consideratis ex
                     multo tempore, iudicia autem ex suborto et subito. Tertium vero, quod est maximum omnium: quia legislatores
                     sunt de futuris et in uniuersali: sed praefectus aut iudex iudicat de praesentibus et determinatis, ad quos
                     est amare, et odire, et quibus proprium commodum annexum est saepe. Quarta via ad ostendendum hoc idem, sic
                     declarari potest. Nam (ut infra patebit) oportet aliqua committere arbitrio iudicum, quia gesta particularia
                     complete sub narratione non cadunt, nec lege omnia complete determinari possunt: tamen quantum possibile est
                     omnia legibus sunt determinanda, et quanto pauciora possunt, sunt arbitrio iudicum committenda: quia (ut
                     dicitur 6 Politicorum) quanto utique minor inimicitia fuerit exequentibus iudicia, tanto magis accipient
                     finem executione iudiciorum. Quare cum Iudex iudicando reos secundum <pb n="509"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/509.pdf"
                     /> leges non tantam inimicitiam incurrat, quantam si iudicaret eos arbitrio proprio, ne iudex timore
                     inimicitiae inclinatus differat debito fini iudicia mancipare, quantum possibile est, sunt omnia legibus
                     determinanda, et pauca arbitrio iudicum committenda: sufficienter enim iudex excusatur, cum secundum positas
                     leges aliquid iudicat; quia non videtur ipse secundum se hoc agere, sed lege compulsus dicitur talem
                     sententiam promulgare. </p>
               </div>
               <div type="chapitre" n="3.2.21">
                  <head>Qualiter est in iudicio procedendum, et quod sermones passionales sunt coram iudice prohibendi. Cap.
                     XXI</head>
                  <p> Attendere debent iudices, ut in iudicio procedant, ut sermones passionales prouocantes ad passiones, ut ad
                     iram et odium; in iudicio prohibeantur: multi enim litigantium cognoscentes se habere malam causam, non
                     narrant quid factum et quid non factum, sed conuertunt se ad commouendum iudicem ad iram et odium circa
                     aduersarios, et ad benignitatem et misericordiam erga seipsos. Sed quod tales sermones sint prohibendi,
                     triplici via inuestigare possumus. Prima sumitur ex eo quod huiusmodi sermones obligare habent iudicem, quem
                     esse oportet quasi regulam in iudicando. Secunda vero, quia praedicti sermones tollunt ordinem iudicandi.
                     Tertia, quia sunt impertinentes ad propositum. Prima via sic patet. Scire enim debemus quod iudex in
                     iudicando de litigiis, ut recte iudicet, sic debet se habere inter partes litigantes, sicut lingua volens
                     discernere de saporibus, vel sicut quilibet alius sensus volens discernere de proprii sensibilibus, habere se
                     debet inter ipsos sapores, vel inter propria sensibilia. Est enim sensus media proportio sensibilium, et
                     quamdiu non inficitur secundum alterum contrariorum, dat rectum iudicium de sensibus; ut quamdiu <pb n="510"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/510.pdf"
                     /> lingua non est infecto aliquo humore, recte iudicat, dicens amarum esse amarum, et dulce dulce. Si vero
                     inficiatur colera vel phlegmate vel aliquo alio humore, tunc non quasi existens in medio, sed contracta ad
                     alterum contrariorum, peruersae iudicat, dicens dulce esse amarum, et econuerso, ut patet in infirmantibus,
                     et habentibus infectum gustum. Sic iudex quando est medius inter litigantes non declinans ad alteram partem,
                     quasi regula recta decet iustum esse iustum et iniustum iniustum. Si vero ad alteram partem declinet per
                     misericordiam et amicitiam, ab altera vero recedat per iram et odium, quasi regula tortuosa peruerse
                     iudicabit, et quia hoc faciunt sermones passionales, permittere talia in iudicio nihil est aliud quam regulam
                     obliquare: quasi si inconueniens est permittere obliquari regulam, inconueniens est sustinere in iudicio
                     passionales sermones. Dato tamen quod contingat sustinere aliquos passionales sermones, quia (ut in
                     sequentibus patebit) proniores debent esse iudices ad miserendum quam ad puniendum, potius sustinendi sunt
                     sermones passionales prouocantes ad misericordiam vel beniuolentiam, quam ad odium vel ad iram. Secunda via
                     omnes passionales sermones permittendos non esse, sumitur ex eo quod talia peruertunt ordinem iudicandi. In
                     iucando enim est ordo quidam, quia aliquid est ibi tanquam supremum, et aliquid tanquam medium, et aliquid
                     tanquam infimum: tanquam supremum quidem est Rex ipse vel princeps, vel alius legislator: tanquam medium vero
                     est ipse iudex: sed tanquam infimum est ibi reus, vel incusatus, vel partes litigantes: est enim iudex medius
                     inter legislatorem et litigantes, et quia medium aliquid debet accipere ab utroque extremorum, iudex tanquam
                     medius aliquid accepit ab utrisque. Nam a legislatore accipit quid iustum, et quid non iustum. Si enim per
                     leges discernitur quid iuris ab illo addiscit iudex quid iustum in agibilibus humanis per cuius leges
                     regulatur in iudicando, <pb n="511"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/511.pdf"
                     /> a legislatore ergo discit iudex quid iustum. Sed a partibus discit quid factum, vel non factum. Si autem
                     discit ab eis quid iustum, hoc est per accidens, inquantum allegant leges conditas a legumlatore. Quare cum
                     sermones passionabiles inclinent voluntatem, et faciant apparere aliquid iustum, vel non iustum, eo quod
                     passionati, ut amantes, et odientes, et gaudentes, et tristantes non pariter iudicamus, permittere
                     passionales sermones in iudicio, est peruertere ordinem iudicandi: quia est facere quod partes sint
                     legislatores, et quod teneant supremum gradum in iudicando, quae debent tenere infimum. Peruertitur ibi talis
                     ordo, quia partes passionando iudicem, ei faciunt apparere aliquid iustum vel iniustum, quod non est officium
                     partium, sed legislatoris: per legis enim latorem, vel per leges ab eo conditas oportet apparere iudici quid
                     iustum et quid iniustum: non autem hoc debet fieri per partes litigantes, vel per sermones passionales a
                     partibus promulgatos. Tertia via sumitur ex eo quod tales sermones sunt impertinentes ad propositum, et sunt
                     extra negocium iudicandi. Nam cum lis fit de aliquo facto vel de aliquare, nihil oportet dici in iudicio nisi
                     pertinens ad rem vel ad negocium, de quo est litigium: passionare autem iudicem, aut narrare iniurias quas
                     pars aduersa iudici intulit, vel narrare bona quae ipsi iudici contulerunt, et hoc modo prouocare iudicem ad
                     maliuolentiam partis aduersae, et ad beniuolentiam sui, est omnino impertinens ad propositum: quare non sunt
                     talia permittenda. <pb n="512"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/512.pdf"
                     /></p>
               </div>
               <div type="chapitre" n="3.2.22">
                  <head>Quae, et quot oporteat iudices habere, ut contingat eos bene iudicare. Cap. XXII</head>
                  <p> Possumus autem quatuor enumerare, quae oportet habere iudices, ut vera iudicia proferant, et ut recte
                     iudicent. Primum, est auctoritas iudicandi. Secundum est prudentia legum. Tertium, experientia agibilium.
                     Quartum, rectitudo voluntatis. In omni enim litigio (quantum ad praesens spectat) quatuor est considerare,
                     videlicet partes litigantes, negocium de quo litigant, leges secundum quas sunt litigia iudicanda, et
                     legislatorem aut Regem aut Principem a quo datur auctoritas iudicandi. Expedit autem iudices ut recte
                     iudicent, ad omnia haec debite se habere. Nam iudicium non debet esse usurpatum, nec temerarium, nec iniquum,
                     nec praesumptuosum siue suspitiosum. Iudices enim si non recte se habent ad legislatorem, faciunt iudicium
                     usurpatum. Tunc quidem dicuntur iudices non recte se habere ad legislatorem, quando excedunt auctoritatem
                     sibi commissam. Secundo dicuntur iudices facere iudicium temerarium, si non recte se habent ad leges, ut si
                     careant legum prudentia: nam sine cognitione legum, recte causae iudicari non possunt. Tertio si iudices non
                     debite se habent ad partes litigantes, facient iudicium iniquum: nam ut patet ex habitis iudex debet esse
                     quasi regula recta media inter utrasque partes: quare si huiusmodi regula a medio deuiat, et ad unam partem
                     declinat per amorem, ab alia vero recedit per odium, oportet ipsum iudicare inique: quia tunc iudicium non
                     procedit ex zelo iustitiae, sed ex amore vel odio partium. Quarto si iudices non debite se habent ad negocia
                     agibilia, ut si sint inexperti humanorum actuum, facient iudicium <pb n="513"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/513.pdf"
                     /> suspitiosum, quia aliquando ex leui suspitione alios condemnabunt. Non erit ergo rectum iudicium, nisi
                     concurrant ibi auctoritas iudicandi, prudentia legum, zelus iustitiae, et experientia agibilium. Nam sicut in
                     curando morbos corporales aliquando plus proficit expertus quam artifex, eo quod habeat notitiam conditionum
                     particularium: sic in iudicio agibilium et in discussione causarum aliquando plus proficiunt experti quam
                     scientes iura. Omnia ergo praedicta requiruntur ad recte et debite iudicandum. Patet itaque quales iudices et
                     quales discussores causarum quaerere deceat regiam maiestatem: nam decet eos tales quaerere qui sint humiles,
                     non excedentes autoritatem sibi commissam; sint prudentes in legibus scientes eas applicare ad litigia
                     exorta: habeant zelum iustitiae, vel ut non ex amore vel odio partium, sed ex dilectione iustitiae sententias
                     proferant: habeant experientiam agibilium, ut cognoscentes particularia acta melius discutiant causas. </p>
               </div>
               <div type="chapitre" n="3.2.23">
                  <head>Quae, et quot oporteat considerare iudices, ut indulgeant humanis, et ut sint clementes potius quam
                     crudeles. Cap. XXIII</head>
                  <p> Quantum ad praesens spectat decem numerare possumus, quae videtur tangere Philos’ 1 Rhet’ ad quae decet
                     respicere iudicem, ut humanis indulgeat, et ut sit clemens potius quam seuerus. Primum est ipsa natura
                     humana, secundum legislator, tertium pius intellectus legum, quartum operantis intentio, quintum multitudo
                     bonorum operum, sextum diuturnitas temporis retroacti, septimum excessus bonitatis supra malitiam, octauum
                     patientia accusati, nonum corrigibilitas <pb n="514"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/514.pdf"
                     /> peccantis, decimum subiectio delinquentis. Primo enim ipsa natura humana clamat pro clementia
                     delinquentis. Nam cum natura humana de se sit debilis, et mutabilis, et prona ad malum, si contingat aliquem
                     delinquere, infirmitas naturae supplicat pro venia: ideo dicitur 1 Rhetor’ quod epiikis est indulgere
                     humanis: dicitur enim esse epiikiis qui est supra iustum siue supra iustitiam. Philosophus igitur parcentem
                     humanis appellat supra iustum, quia clementia est extollenda supra veritatem, et supra iustitiam. Secundum
                     quod inclinare debet iudicem ad clementiam, est ipse legislator. Nam forte ipse Rex, vel ipse Princeps cuius
                     est leges ferre si consideraret conditiones peccantis, indulgeret eis: quare si iudex hoc potest opinari quod
                     legislator dispensaret in legibus et parceret reo, magis debeat agere cum eo misericorditer quam crudeliter.
                     Ideo dicitur 1 Rheto’ quod iudicans potius debet respicere ad legislatorem, quam ad leges. Tertium inclinans
                     ad pietatem est pius intellectus legum. Leges enim ad terrendum delinquentes quandam ampliorem seueritatem
                     continent: quare si legum verba ut terreant peccantes sunt amplioris seueritatis contentiua, decet ut per
                     pium intellectum moderetur supplicii magnitudo, hoc est ergo quod dicitur 1 Rhetor’ quod iudicans non debet
                     respicere ad verba legum, sed ad intellectum legis. Quartum est intentio operantis. Nam licet de quo
                     incusatur aliquis sit de genere malorum, ipse forte non habuit prauam intentionem, vel si habuit prauam,
                     forte non habuit adeo prauam, ut opus ostendit: et quia dubia iudicanda sunt in meliorem partem, si aliquo
                     modo potest percipere iudex peccantem non peccasse ex electione, sed ex ignorantia, vel ex infortunio, debet
                     ad clementiam declinare ideo dicitur 1 Rhet’ quod iudicans debet aspicere non ad actionem, sed ad electionem.
                     Quintum inducens ad misericordiam, est multitudo bonorum operum. Nam sorte ille qui nunc deliquit multa <pb
                        n="515"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/515.pdf"
                     /> bona opera prius fecit: debet ergo iudex non ita respicere ad partem ut ad hoc particulare negocium in quo
                     delinquunt, sicut ad totum ut sicut ad multa bona opera quae prius fecit: ideo dicitur 1 Rhetor’ quod
                     iudicans non debet respicere ad partem, sed ad totum. Sextum est diuturnitas temporis retroacti. Nam
                     contingit etiam in pauco tempore facere multa bona opera: duo ergo debent inducere Regem aut quemcunque alium
                     dominum ad dilectionem alicuius subditi, vel quia multa seruitia recepit ab ipso, vel quia multo tempore
                     seruiuit sibi. Haec enim duo licet ut plurimum se committentur, quia qui multo tempore seruiuit ut plurimum
                     multa seruitia fecit, et econuerso; contingit tamen haec duo ab inuicem separari: nam homo non seruit alteri
                     nisi occurrat tempus et opportunitas seruiendi, potest enim contingere quod in multo tempore occurrant
                     opportunitates paucae, et in pauco multae. Istud itaque sextum inclinatiuum ad pietatem respiciens
                     diuturnitatem temporis, non est idem cum quinto, quod respicit multitudinem operum. Quare si contingat
                     aliquem subditorum nunc in aliqua parte temporis delinquere: qui toto tempore se bene habuit praecedenti, est
                     cum ipso misericorditer agendum, et magis respiciendum est ad multum et ad totum tempus praecedens, quam ad
                     modicum ut ad hanc particulam temporis in qua deliquit. Ideo dicitur 1 Rhetor’ quod iudex non debet aspicere
                     qualis nunc est incusatus, sed qualis quidem fuit semper in multo tempore praecedenti. Septimum inclinans ad
                     pietatem, est excessus bonitatis supra malitiam. Nam sicut bonum excedit malum et est eligibilius ipso, sic
                     eligibilius est recordari bonorum et gratiarum, quas suscepimus ab aliquo, quam iniuriarum quas suscepimus ab
                     illo. Unde et Iulius Caesar in hoc non modicum commendatur, quia (ut dicitur) non habebat memoriam
                     iniuriarum: sed obliuiscebatur illas. Dato ergo aliquem in nos delinquere, a quo temporibus retroactis multa
                     bona suscepimus, debemus ad illum misericorditer <pb n="516"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/516.pdf"
                     /> nos habere, et magis memorari boni suscepti, quam iniuriae illatae. Ideo Philos’ 1 Rhet’ volens iudicantes
                     ad misericordiam adducere erga delinquentes in ipsos; ait quod magis debent recordari bonorum quae passi sunt
                     a delinquente, quam iniuriae quam fecit. Octauum est patientia incusati. Nam si aliquis incusatur de aliquo
                     delicto pro quo punitur a iudice, si punitionem patienter sustinet, et non murmurat in poena sibi imposita,
                     est cum illo magis misericorditer agendum. Ideo dicitur 1 Rhet’ quod indulgendum est humanis si contingat
                     patientem patienter esse, idest si contingat eum qui poenam patitur, eam patienter sufferre. Nonum est
                     corrigibilitas peccantis. Nam sunt aliqui ita corrigibiles et ita disciplinabiles, quod sola increpatione,
                     idest solo sermone meliorantur et desinunt praua agere: talibus ergo est valde indulgendum, et tales sunt
                     valde benigne tractandi. Ideo dicitur 1 Rhet’ quod iudex debet indulgere humanis, si credat magis peccantem
                     iudicari velle sermone quam opere. Decimum inclinans ad clementiam, est subiectio et humiltas delinquentis:
                     nam si delinquens omnino se subiicit, omnino se humiliat, et ponit se totaliter in arbitrio iudicantis, est
                     cum eo mitius agendum. Ideo dicitur 1 Rhet’ quod Iudex epiikis idest superiustus debet indulgere humanis, si
                     viderit delinquentem magis velle ire ad arbitrium, quam ad disceptationem: omnino enim contra rationem est
                     humilitati non parcere, cum bestiae hoc agant: canes quidem non offendunt humiliantes se, et prosternentes se
                     coram eis. Ideo dicitur 2 Rhet’ quod autem ad humiliantes cesset ira etiam canes manifestant non mordentes
                     eos qui resident. Patet ergo quomodo decet iudices esse magis clementes quam seueros: et si hoc decet
                     iudices, multo magis decet Reges et Principes, quibus congruit ampliori bonitate pollere. Decet itaque eos
                     esse clementes et benignos, non quia iustitiam deserant, quia sine ea pax regni et bonus status ciuium non
                     potest consistere; sed saluato <pb n="517"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/517.pdf"
                     /> communi bono et pace regni quantum possibile est debent ad misericordiam declinare. Qualiter autem
                     clementia possit stare cum iustitia, infra patebit. </p>
               </div>
               <div type="chapitre" n="3.2.24">
                  <head>Quod diuersa sunt genera legum, et diuersi sunt modi iustitiae: et quod in ius naturale et positiuum
                     caetera alia reducuntur. Cap. XXIV</head>
                  <p> Cum leges sunt quaedam regulae iuris, per quas in agibilibus regulamur, diiudicantes per ipsas quid iustum
                     et quid non iustum in nostris actionibus: plane patet quod eo modo quo distinguimus ius siue iustum,
                     distinguere possumus leges ipsas, et econuerso. Possumus autem tam de lege quam de iusto quinque
                     distinctiones facere, quarum duae tanguntur 1 Rhet’ tertia ponitur 5 Ethic’ quarta traditur a Iuristis,
                     quintam nos ipsi superaddere possumus. Distinguitur enim ius, quia quoddam est scriptum, et quoddam non
                     scriptum: quoddam est commune, quoddam proprium; quoddam est naturale, quoddam legale siue positiuum. Has
                     autem tres distinctiones iuris Phil’ tradidit: sed iuristae quarto modo ius distinxerunt, dicentes quod est
                     quoddam ius naturale, et quoddam ius gentium, et quoddam ciuile. Illo ergo modo quo iuristae separant ius
                     naturale a iure gentium, possemus separare nos ius naturale a iure animalium: et dare quintam distinctionem
                     iuris, dicendo quod quadruplex est ius, videlicet naturale, animalium, gentium, et ciuile. Has ergo quinque
                     distinctiones, quas fecimus de iure siue de iusto, facere possumus de ipsa lege. Ut ergo haec omnia melius
                     patefiant, et ut has diuersitates ad concordiam reducamus sciendum quod duplex est iustum, vel duplex est
                     lex, naturalis, et positiua. Dicuntur enim iusta naturalia, quae sunt adaequata et proportionata ex natura
                     sua, vel dicuntur iusta naturaliter quae dictat esse talia ratio naturalis, <pb n="518"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/518.pdf"
                     /> vel ad quae habemus naturalem impetum et inclinationem. Iusta vero positiua dicuntur, quae non ex natura
                     sua, sed ex pacto hominum vel ex institutione iusta iudicantur. Itaque cum naturae rerum sint eaedem ubique,
                     quia quod est ignis in uno loco, ut in Francia, est ignis in alio ut in Italia: res enim eaedem sunt apud
                     omnes; licet non eodem vocabulo nominentur. Sed statuta populi, et pacta ciuium, et edicta principum non sunt
                     eadem apud omnes. Inde est quod ius naturale dicitur differre a positiuo: quia naturale ut traditur 5
                     Ethicor’ ubique eandem habet potentiam; sed positiuum ex principio antequam sic statutum, nihil differt esse
                     sic vel aliter, postquam autem est editum incipit habere ligandi efficaciam. Ratio autem, quare iuri naturali
                     oportuit superaddere positiuum, est: quia multa sunt sic iusta naturaliter, sicut est naturale homini loqui:
                     habemus enim naturalem impetum et naturalem inclinationem ut loquamur, et ut per sermonem manifestemus alteri
                     quod mente concepimus: sed quod loquamur hoc idioma vel aliud, non est naturale, sed ad placitum. Inde est
                     quod omnes homines loquuntur, non tamen omnes proferunt idem idioma. Inde est etiam quod Philosophus 1
                     Perihermenias, voces et sermones dicit esse ad placitum, qui primo Politicorum ait, sermonem nobis esse datum
                     a natura. Sicut ergo loqui est naturale, sic autem loqui vel sic, est positiuum et ad placitum. Sic, fures
                     punire, non pati maleficos viuere, et cetera huiusmodi sunt, de iure naturali, quia haec esse fienda dictat
                     ratio naturalis, et habemus naturalem impetum ut haec fiant. Surgunt enim ista ex ipsa natura rei, naturale
                     est enim quod exponatur periculo bonum partis pro salute boni totius, ut quod abscindatur membrum putridum,
                     ne pereat totum corpus: sic, quia fur et maleficus, et quilibet malefactor turbat pacem ciuium insidiatur
                     communi bono, ideo naturale ius exigit ut tanquam membrum putridum abscindatur, et exterminetur, <pb n="519"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/519.pdf"
                     /> ne exponatur periculo, et ne impediatur commune bonum: naturale est ergo talia punire. Sed ea punire sic,
                     vel sic, est positiuum et ad placitum. Ideo apud omnes volentes ciuiliter viuere maleficia puniuntur, sed non
                     apud omnes eadem maleficia corriguntur eisdem poenis. Ubi ergo terminatur ius naturale, ibi incipit oriri ius
                     positiuum: quia semper quae sunt per artem hominum adinuenta fundantur in his quae tradita sunt a natura, ius
                     enim positiuum per artem et industriam hominum adinuentum praesupponit ius naturale, sicut ea quae sunt artis
                     praesupponunt quae sunt naturae. Quare si ius naturale dictat fures et maleficos esse puniendos, hoc
                     praesupponens ius positiuum procedit ulterius, determinans qua poena sint talia punienda. Hoc viso quantum ad
                     praesens spectat duplicem differentiam assignare possumus inter ius naturale, et positiuum. Prima est, quia
                     ius naturale prima facie se offert intellectui: Ius positiuum non statim se ostendit, sed est per industriam
                     hominum adinuentum. Et quia sic se offerunt intellectui nostro naturales leges, quod est de iure naturali
                     simpliciter dicitur esse scriptum in cordibus nostris. Nam gentes quae legem non habent, naturaliter ea quae
                     legis sunt faciunt, et ostendunt opus legis scriptum in cordibus eorum. Ius vero positiuum quia non sic est
                     scriptum in corde, ne a memoria recederet, oportuit ipsum scribi in aliqua exteriori substantia. Potest
                     itaque utrunque ius scribi in aliqua exteriori substantia tam naturale quam positiuum: naturale tamen non sic
                     indiget ut scribatur sicut positiuum, nam non sic potest a memoria recedere sicut illud. Secunda differentia
                     est, quia ius naturale est idem apud omnes, ideo dicitur esse ius commune: sed ius positiuum diuersificatur
                     apud diuersas ciuitates, ideo vocatur ius proprium. Inde est ergo quod Empedocles, ut recitat Philosoph’ 1
                     Rhet’ appellat ius naturale aetherem siue ignem, qui continuat protendere per inexplicabilem claritatem.
                     Ignis enim in propria sphaera <pb n="520"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/520.pdf"
                     /> quia plus se diffundit quam alia elementa, et distantior est omnibus illis, assimilatur iuri naturali,
                     quod est diffusiuum et communius quam ius positiuum, et est notius et clarius illo. Ex hoc igitur patere
                     potest, quod omnes distinctiones quas ponit Philos’ de iure siue de iusto reducuntur ad ius positiuum, et
                     naturale: nam (ut patet per habita) ius naturale dicitur esse non scriptum, et esse commune, et secundum
                     naturam. Ius vero positiuum dicitur esse scriptum, et esse proprium, et legale. Quid autem sentiendum sit de
                     iure gentium, et de iure animalium, in sequenti capitulo patebit. </p>
               </div>
               <div type="chapitre" n="3.2.25">
                  <head>Quomodo ius gentium, et ius positiuum a iure naturali habet esse distinctum. Cap. XXV</head>
                  <p> Omnes distinctiones de iure factas a Philosopho, quas in praecedenti capitulo tetigimus, bimembres erant;
                     quarum unum membrum continebatur sub iure naturali, et aliud sub ciuili siue sub positiuo. Iuristae tamen (ut
                     dicebatur) tertium addiderunt membrum, ut ius gentium: secundum quem modum loquendi potest ibi addi membrum
                     quartum, ut ius animalium. Ad cuius euidentiam sciendum quod homo ut est homo et secudum propriam rationem
                     consideratus differt ab animalibus aliis, sed ut animal est et secundum rationem communem acceptus conuenit
                     cum illis. Si igitur ea sunt de iure naturali, ad quae habemus naturalem impetum et inclinationem: huiusmodi
                     naturalis impetus vel sequitur naturam nostram, ut sumus homines, et ut differimus ab animalibus aliis, et
                     tale ius appellatur ius gentium. Si vero inclinatio illa sequatur naturam nostram, ut conuenimus cum
                     animalibus aliis: sic dicitur esse ius naturale. Ideo in Instituta, ubi haec sunt tradita, dicitur, quod ius
                     naturale, est quod natura omnia animalia <pb n="521"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/521.pdf"
                     /> docuit. Huiusmodi autem ius (ut ibidem scribitur) non est proprium humano generi, sed omnium animalium
                     quae in caelo, et quae in terra, et quae in mari nascuntur. Secundum hoc ergo est de iure naturali coniunctio
                     maris et foeminae, procreatio prolis, et educatio filiorum. Nam si ad hoc homo naturaliter inclinatur, et si
                     huiusmodi impetus sequitur naturam humanam, non tamen sequitur ipsam ut humana est, sed ut animalis est, et
                     ut conuenit cum animalibus aliis: nam et animalia naturaliter inclinantur, ut masculi coniungantur foeminis,
                     ut filios generent, et ut ipsos nutriant, et foueant. Ius vero gentium dicitur, quod non est commune
                     animalibus aliis: sed commune est omni humano generi. Ex hoc ergo iure pene omnes contractus sunt introducti,
                     ut emptio, venditio, locatio, conductio et cetera talia, sine quibus societas humana non bene sufficit sibi
                     ad vitam. Inde est ergo quod mutuum et depositio, quae etiam deseruiunt ad vitam humanam in quibus alia
                     animalia non communicant, sub hoc iure gentium continentur. Ius ergo gentium est quoddam ius naturale
                     contractum. Ius itaque illud quod natura omnia animalia docuit, et quod sequitur inclinationem nostram
                     naturalem ut communicamus cum animalibus aliis, respectu iuris gentium dicitur esse naturale. Nam si
                     considerentur dicta in praecedenti capitulo, ius naturale est quid commune, quid notum, et quid immutabile.
                     Quanto ergo ius aliquod est communius, quam ius gentium: tanto magis meretur nomen iuris naturalis. Ius ergo,
                     quod omnia animalia docuit et in quo omnia animalia communicant, est communius quam ius gentium, et per
                     consequens est notius: quia sunt nobis nota confusa magis. Quanto enim aliquid est uniuersalius, tanto est
                     intellectui nostro notius, et prius cadit in apprehensione nostra. Est etiam huiusmodi ius immutabilius, quia
                     regulae iuris quanto magis applicantur ad materiam specialem, tanto plures defectus contrahunt, et in
                     pluribus casibus non sunt obseruandae, et maiorem mutationem <pb n="522"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/522.pdf"
                     /> suscipiunt: merito igitur huiusmodi ius, naturale dicitur, respectu iuris gentium. Viso quomodo ius
                     gentium differt a iure naturali, de leui patere potest quomodo ius animalium differt a iure naturali. Nam
                     sicut humana natura in quantum animal est, conuenit cum naturis aliorum animalium, sic in quantum viuit et
                     est quoddam ens, conuenit cum plantis, et cum substantiis aliis, et cum entibus omnibus. Poterit ergo
                     inclinatio naturalis sequi naturam hominis vel ut homo est, vel ut conuenit cum animalibus aliis, vel ut
                     conuenit cum omnibus entibus. Nam homo naturaliter appetit conseruari in esse, quod et omnia entia alia
                     appetunt: naturaliter appetit producere filios, educare prolem, quod et alia animalia concupiscunt:
                     naturaliter etiam appetit viuere in societate secundum debita pacta, et conuentiones, quod inter animalia est
                     proprium solius hominis. Si ergo regulae agibilium fundentur super hoc, quod homo naturaliter appetit esse:
                     sic huiusmodi regulae poterunt esse de iure naturali, prout natura humana est quaedam entitas, et conuenit
                     cum entibus omnibus. Si vero regulae illae sumantur ex eo quod homo naturaliter appetit filios producere et
                     educare: sic esse poterunt de iure naturali, prout ius naturale dicitur esse, quod natura omnia animalia
                     docuit. Sed si sumantur, prout homo naturaliter appetit in societate viuere secundum debitas conuentiones et
                     pacta; sic erit de iure naturali, prout ius naturale contractum est ad ius gentium, quod est proprium soli
                     humano generi. Ex hoc igitur manifeste patet quod ius gentium non dicitur ita ius naturale, sicut ius quod
                     nam omnia animalia docuit: sic ius huiusmodi quod nam omnia animalia docuit, non est ita naturale, sicut ius
                     illud quod sequitur inclinationem naturae nostrae: prout non solum communicamus cum animalibus aliis, sed ut
                     conuenimus cum entibus omnibus: nam huiusmodi ius est notius et communius illo: nam appetere bonum et esse,
                     et fugere malum et non esse, est plus de iure naturali, <pb n="523"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/523.pdf"
                     /> quam appetere procreare filios, et nutrire prolem. Erit igitur hic ordo, quod ius consequens naturam
                     nostram prout appetimus esse et bonum, est naturale respectu iuris animalium, siue respectu iuris quod natura
                     omnia animalia docuit: sic etiam huiusmodi ius est naturale respectu iuris ciuilis, quod est simpliciter
                     positiuum. Tria ergo sunt aliquo modo de iure naturali, secundum quod inclinatio sequitur naturam nostram:
                     Nam si inclinatio illa sequitur naturam nostram ut humana est, sumitur ius gentium. Si ut conuenit cum
                     animalibus aliis, sic habet esse ius illud, quod natura omnia animalia docuit. Sed si ut conuenit cum omnibus
                     entibus, sic habet esse ius illud, quod per antonomasiam dicitur esse naturale. Appetere enim esse et bonum,
                     et fugere non esse et malum, quod naturaliter appetimus, prout natura nostra conuenit cum omnibus entibus,
                     sic est de iure naturali: a quo caeterae aliae regulae, et caeterae leges, siue sint naturales, siue ciueles,
                     sumunt originem, et in eo fundantur: nam in omnibus attenditur vel consecutio boni, vel fuga mali. Sed hoc
                     diffusius per tractare, alterius exposcit negocium. Sufficiat autem ad praesens scire, quomodo ius gentium,
                     et ius animalium, et etiam ius ciuile differt a iure naturali. <pb n="524"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/524.pdf"
                     /></p>
               </div>
               <div type="chapitre" n="3.2.26">
                  <head>Qualis debeat esse lex humana, et quod condere tales leges sit utile regno, et ciuitati. Cap. XXVI</head>
                  <p> Videtur autem ius ciuile, siue ius humanum et positiuum ad tria comparari, videlicet ad ius naturale siue ad
                     legem naturalem, a qua suscipit fundamentum: ad bonum commune quod in ea intenditur: et ad gentem ad quam
                     applicatur, quae per illam legem est regulanda. Tria igitur lex habere debet, prout ad haec tria comparatur.
                     Nam ut lex humana comparatur ad legem naturae, oportet quod sit iusta: ut comparatur ad bonum commune,
                     necesse est quod sit utilis: sed ut refertur ad populum ad quem debet applicari et debet regulari per
                     huiusmodi legem, oportet quod sit competens et compossibilis consuetudini patriae et tempori: nam in
                     agibilibus aliquid dandum est consuetudini, tempori, et patriae et moribus hominum: quia secundum quod talia
                     diuersificantur, oportet in ipsis legibus aliquam diuersitatem existere. Primo igitur oportet legem humanam
                     siue positiuam esse iustam ut comparatur ad rationem naturalem siue ad legem naturalem: quoniam si iusta non
                     sit, non est lex, sed corruptio legis; nihil enim ab homine statuitur iuste, nisi aliquo modo sumat originem
                     ex lege naturali, et nisi aliquo modo ratio naturalis dictet illud statuendum esse. Secundo lex humana et
                     ciuilis debet esse utilis ut comparatur ad bonum commune: nam si in lege non intenditur bonum commune, tunc
                     non est recta et regularis, sed peruersa et tyrannica nam sicut Rex differt a tyranno, quia Rex dicitur qui
                     recte agit et intendit commune bonum, tyrannus vero qui peruerse principatur et intendit proprium et priuatum
                     commodum: sic lex recta et regia in qua intenditur <pb n="525"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/525.pdf"
                     /> bonum commune differt a peruersa et tyrannica in qua intenditur priuatum bonum; oportet enim in legibus
                     (si rectae sint) intendi commune bonum: nam semper finis est regula omnium nostrorum agibilium. Nam et vulgo
                     dicitur, si hoc intendimus, et hoc sequi volumus, oportet hoc agere. Tales ergo debent esse leges, quae sunt
                     regulae agibilium, quales requirit bonum et finis intentus: quare cum bonum commune sit diuinius quam bonum
                     priuatum, et bonum priuatum ordinetur ad ipsum, oportet tales leges fieri non quales requirit bonum priuatum,
                     sed quales requirit commune bonum, eo quod hoc habet magis rationem finis, et per consequens secundum ipsum
                     magis sumendae sunt leges et regulae agibilium. Immo quia bonum priuatum non habet rationem boni nisi ut
                     ordinatur ad bonum commune; quia turpis est illa pars, quae discordat a toto, et quae suo non congruit
                     uniuerso: si in legibus intenditur aliquod bonum proprium, hoc non debet esse simpliciter et secundum se, sed
                     prout ordinatur ad bonum commune. Tertio lex prout comparatur ad populum cui est imponenda, debet esse
                     compossibilis et competens regioni, et consuetudini, et moribus illius gentis. Ideo dicitur 4 Politicorum
                     quod non oportet adaptare politias legibus, sed leges politiae, quas leges oportet diuersas esse secundum
                     diuersitatem politiarum. Volens ergo leges ferre, diligenter debet attendere, qualis sit populus, cuius ritus
                     et conditionis; et prout eis viderit expedire, tales debet eis leges imponere. Viso quales leges Reges et
                     Principes deceat ponere, quia condendae sunt leges, quae sunt iustae, utiles et competens populo, cui
                     imponuntur: de leui patere potest, quod expedit regno et ciuitati huiusmodi leges condere. Nam aliqui sunt de
                     se boni, ita quod amore honesti inclinantur ut agant opera virtuosa, et desistant agere peruerse. Aliqui vero
                     si ex seipsis, id est, ex habitibus quos habent in seipsis non sufficienter inclinantur ad bonum, <pb n="526"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/526.pdf"
                     /> attamen sunt facile disciplinabiles per alios, ita quod soli sermones et solae increpationes inclinant eos
                     ad bonum. Sed aliqui sunt adeo peruersi, qui nec de se inclinantur ad bonum, nec per solos sermones
                     corriguntur: oportuit igitur saltem propter tales statuere leges, quae (ut dicitur 10 Ethicorum) coactiuam
                     habent potentiam. Condendae igitur sunt leges, et expediebat eas statuere: ut saltem metu poenae volentes
                     impedire pacem ciuium, desisterent agere peruerse. </p>
               </div>
               <div type="chapitre" n="3.2.27">
                  <head>Quod non cuiuslibet est ferre leges, et quod ut leges vim obligandi habeant oportet eas promulgatas
                     esse. Cap. XXVII</head>
                  <p> Leges (ut patet per habita) sunt quaedam regulae agibilium, ordinantes nos in commune bonum, habentes
                     coactiuam potentiam. Duplici ergo via venari possumus, quod non cuiuslibet est leges condere. Prima via
                     sumitur ex eo quod leges nos ordinant ad commune bonum. Secundo ex eo quod habent potentiam coactiuam. Prima
                     via sic patet, nam cuius est ordinare et dirigere aliquos in aliquod bonum, eiusdem est condere leges, et
                     regulas agibilium secundum quas intendimus in bonum illud: quare cum bonum commune principaliter intendatur a
                     tota communitate ut a toto populo, vel a principante, quae debet esse persona communis: omnes leges, quae
                     ordinant nos in commune bonum, condendae sunt a Principe cuius est ordinare et dirigere alios in tale bonum,
                     vel condendae sunt a toto populo, si totus populus principetur, et sit in potestate eius eligere
                     principantem: Nulla est ergo lex, quae non sit edita ab eo cuius est dirigere in bonum commune: nam si est
                     lex diuina et naturalis, condita est a Deo cuius est omnia dirigere in seipsum, qui maxime <pb n="527"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/527.pdf"
                     /> est commune bonum, quia est bonum omnis boni, lex vero humana et positiua condita est a Principe, vel a
                     toto populo, si totus populus principetur; Princeps enim aut totus populus cum principatur, habet dirigere et
                     ordinare alios in commune bonum. Quaelibet ergo persona particularis, quae est pars multitudinis alicuius,
                     debet esse obseruatiua legum, sed non cuiuslibet est leges condere. Secunda via ad inuestigandum hoc idem,
                     sumitur ex eo quod leges coactiuam habent potentiam. Potest enim quilibet ex populo mouere et persuadere
                     alteri ut bene agat, sed huiusmodi monitiones et persuasiones non dicuntur leges, quia nihil habent
                     coactiuum. Extendendo autem nomen legis, quaelibet mandata, et quaelibet monitiones leges dici possunt.
                     Secundum quem modum loquendi (ut recitat Philosophus 1 Politicor’) dicebat Homerus quod unusquisque statuit
                     legis pueris et uxoribus: volebat enim Homerus quod monitiones et praecepta, quae facit paterfamilias uxori,
                     filiis, et aliis existentibus in domo, leges nominari possent: sed hoc non est secundum propriam acceptionem
                     legum; nam sicut una persona singularis ordinatur ad bonum domesticum, quod est bonum totalius et communius:
                     sic bonum domesticum ordinatur ad bonum ciuile, et ad bonum regni, quod est etiam totalius et perfectius.
                     Quare si a bono perfectiori quod magis habet rationem finis sumendae sunt leges et regulae agibilium,
                     sequitur quod non a bono priuato et domestico sed a bono quod intenditur in regno et ciuitate sumendae sunt
                     leges et regulae agibilium. Immo quia vim agendi et potentiam exterminandi maleficos non habet proprie
                     paterfamilias nec persona priuata, sed Princeps et persona publica, quae praeest regno aut ciuitati, aut alii
                     multitudini, ideo leges habentes coactiuam potentiam non sunt condendae nisi ab eo qui praeest ipsi
                     multitudini, vel a multitudine, si tota huiusmodi multitudo principetur. Viso quod non est cuiuslibet leges
                     condere, de leui potest patere <pb n="528"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/528.pdf"
                     /> legem non habere vim obligandi, nisi sit promulgata. Nam cum lex sit quoddam mandatum superioris, per quod
                     ligamur et regulamur in agibilibus nostris: quia superioris mandatum non ligat nisi peruenerit vel peruenire
                     potuerit ad notitiam subditorum, ad hoc quod lex habeat vim obligandi, oportet eam promulgatam esse. Sed cum
                     alia sit lex naturalis, alia positiua: aliter propalatur haec, aliter illa. Nam lex naturalis est a deo
                     indita in cordibus nostris: ideo in quolibet homine haec promulgatur et propalatur, quando incipit habere
                     rationis usum, per quam cognoscit quid sequendum et quid fugiendum, secundum quod haec pertinent ad ius
                     naturale. Sed lex humana tunc promulgatur, quando exterius profertur, et prolata in scripto redigitur. Quare
                     cum in legibus, si sint rectae et iustae et a legibus naturalibus determinatae, consistat salus regni et
                     ciuitatis; decet Reges et Principes non modicum solicitari quas leges imponant populo cui dominantur. Et
                     postquam excogitauerunt leges imponendas, ut huiusmodi leges vim obligandi habeant, debent eas promulgare, et
                     promulgatas custodire et obseruaret: quia secundum Philosophum 4 Politicorum circa leges duplex cura esse
                     debet: primo ut leges bene instituantur: secundo, ut bene custodiantur, vel (quod idem est) ut legibus sic
                     institutis bene obediatur. <pb n="529"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/529.pdf"
                     /></p>
               </div>
               <div type="chapitre" n="3.2.28">
                  <head>Quot, et quae opera debent continere leges, quae a Regibus, et Principibus sunt condendae. Cap.
                     XXVIII</head>
                  <p> Ostendimus in praecedentibus capitulis, quales debent esse leges condendae a Regibus et Principibus quia
                     debent esse iustae utiles, et conuenientes populo cui imponuntur leges. Volumus autem in hoc capitulo
                     declare, qui sunt effectus legum, et quae et quot opera debent continere huiusmodi leges. Dicuntur autem
                     quinque esse effectus legum, vel quinque esse opera legalia, videlicet praecipere, permittere, prohibere,
                     praemiare, et punire. Sunt enim leges (ut supra dicebatur) quaedam regulae actionum nostrarum: sicut enim
                     medicina per dietam, et potionem et per alia quae in ea traduntur, vult regulare et aequare humanos humores:
                     sic scientia politica quae est de regimine regni et ciuitatis, per leges et per alia quae ibi docentur vult
                     aequare et regulare actiones humanas, ut ciues iuste viuant, et debite se habeant. Circa actiones autem
                     humanas duplex cura esse potest: una cum opera sunt futura, priusquam sint effectui mancipata: alia vero
                     opera cum iam sunt in esse producta, utroque modo debet esse cura conditoribus legum de humanis actibus. Inde
                     est ergo quod aliqui effectus legum sumuntur respectu operum fiendorum, aliqui vero respectu operum iam
                     factorum. Respectu fiendorum quidem tria possumos attribuere legibus, videlicet praecipere, permittere, et
                     prohibere. Respectu factorum vero duo legibus attribuimus, videlicet punire, praemiare. Nam actiones humanae
                     (ut communiter ponitur) in triplici differentia existunt: nam quaedam sunt bonae et virtuosae, et quaedam
                     malae et vitiosae: quaedam vero mediae, ut illae quae de se sunt quodammodo indifferentes. Multa enim sunt
                        <pb n="530"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/530.pdf"
                     /> quae de se sunt quasi indifferentia, licet forte ex intentione operantium possint esse bona et laudabilia,
                     vel mala et vituperabilia. Ut sic eleuare festucam de terra, de se est opus indifferens: si quis tamen mala
                     intentione eleuaret illam, ut quia vellet ponere in oculum socii, esset opus prauum et vituperabile: si vero
                     eleuando eam vellet purgare domum vel facere aliquod aliud opus pium, propter bonam intentionem operantis,
                     quod de se est quasi indifferens, esse potest virtuosum et laudabile. Secundum igitur haec tria genera
                     fiendorum, tria legibus attribuimus, videlicet praecipere, quantum ad opera bona: prohibere quantum ad mala:
                     permittere quantum ad indifferentia. Aduertendum tamen quod lex imponitur quasi communiter omnibus, et omnes
                     communiter punctaliter non attingunt medium bonitatis, quia non omnes possunt esse omnino perfecti: spectat
                     ad legislatorem non solum permittere indifferentia non prohibendo ea, nec puniendo, sed etiam spectat ad
                     ipsum permittere non solum quae non notabiliter recedunt a medio: nam si vellet legislator omnia mala
                     quantumcunque modica prohibere et punire, vix aut nunquam posset aliquem populum regere. Ideo non solum
                     permittenda sunt indifferentia, sed etiam quae modicam malitiam habent annexam permitti possint a
                     legislatore. Viso quae attribuenda sunt legibus respectu operum fiendorum: de leui apparere potest quae
                     attribuenda sunt eis respectu operum iam factorum. Haec autem sunt duo, punire et praemiare. Ut opera
                     notabiliter mala, antequam fiant, sunt prohibenda: sed postquam iam facta sunt, sunt punienda. Opera vero
                     notabiliter bona, antequam fiant, per leges sunt praecipienda et consulenda: facta vero sunt praemianda. Sed
                     opera indifferentia, vel non notabiliter bona aut notabiliter mala, dicuntur legibus humanis esse permissa;
                     facta vero nec puniuntur nec praemiantur. Quinque igitur attribuimus legibus: duo respectu operum bonorum, ut
                     praecipere fienda, <pb n="531"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/531.pdf"
                     /> et praemiare facta: et duo respectu malorum, ut prohibere fienda, et punire facta: sed unum attribuimus
                     legibus respectu operum indifferentium vel quasi indifferentium, ut permittere. His itaque sic pertractatis,
                     dicamus quod decet Reges et Principes, quorum interest solicitari circa bonum commune: circa regimen regni,
                     et ciuitatis cura peruigili insudare quas leges, et quae instituta imponant ciuibus, et diligenter per se et
                     suos consiliarios discutiant quae bona sunt praecipienda et praemianda, et quae mala sunt prohibenda, et quae
                     dissimulanda, et permittenda. </p>
               </div>
               <div type="chapitre" n="3.2.29">
                  <head>Qualiter melius regitur ciuitas aut regnum, utrum melius regatur optimo Rege, quam optima lege. Cap.
                     XXIX</head>
                  <p> Philosophus 3 Politicorum inquirit, utrum regnum aut ciuitas sit melius Regi optimo Rege, aut optima lege.
                     Adducit autem rationes duas, quod melius sit politiam regni Regi optima lege, quam optimo Rege. Prima sumitur
                     ex eo quod Rex debet esse quasi organum et instrumentum legis. Secunda ex eo quod facilius est corrumpi Regem
                     quam legem. Prima via sic patet. Nam ut dicitur 5 Ethicorum Princeps debet esse custos iusti, idest iustae
                     legis: est ergo Princeps, si debite principetur, quasi quoddam organum iustae legis, ut quod iuste lex fieri
                     praecipit, Rex per ciuilem potentiam obseruari facit. Quare si quod est principalius, eligibilius est in
                     regimine, quam organum et instrumentum: Regi optima lege eligibilius est, quam Regi optimo Rege. Hoc est ergo
                     quod ait Philosophus 3 Politicorum, quod eligibilius est principari lege, quia Reges aut Principes ita sunt
                     instituendi, ut seruatores legis et ministri. Secunda via ad inuestigandum hoc idem, sumitur ex eo quod
                     facilius est peruerti Regem, quam legem. <pb n="532"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/532.pdf"
                     /> Nam Rex cum sit homo non dicit intellectum bonum tantum, sed dicit intellectum cum concupiscentia: dato
                     ergo quod Rex non peruertatur ex eo quod est intellectus, peruerti tamen potest ex eo quod habet
                     concupiscentiam annexam. Ideo dicitur 3 Ethic’ quod aliquando optimos viros furor et concupiscentia tandem
                     interimit et peruertit. Interimitur optimus homo per concupiscentiam, et si non quantum ad esse naturae,
                     tamen quantum ad esse optimum: quia cum optimus homo incipit furire et concupiscere peruersa, et si non
                     interimitur quantum ad esse simpliciter, interimitur tamen quantum ad esse optimum, quia non est ulterius
                     optimus. Rex itaque dicit intellectum cum concupiscentia, sed lex quia est aliquid pertinens ad rationem,
                     videtur dicere intellectum solum: ideo dicitur 3 Polit’ quod qui iubet principari intellectum, iubet
                     principari deum et legem; sed qui iubet principari hominem, propter concupiscentiam annexam apponit ut
                     principetur et bestia. His ergo rationibus videtur ostendi, melius esse regnum et ciuitatem Regi lege, quam
                     Rege. Sed quod hoc non sit simpliciter fatendum, ostendit ibi Philosophus in eodem 3. Nam (ut ait) lex
                     uniuersaliter dicit quod non est uniuersaliter: oportet enim humanas leges quantumcunque sint exquisitae in
                     aliquo casu deficere: melius est igitur regnum Regi Rege, quam lege, ut per legem corrigi possint legales
                     defectus. Itaque ut appareat quid circa hanc materiam sit dicendum, sciendum est regem et quemlibet
                     principantem esse medium inter legem naturalem et positiuam; nam nullus recte principatur, nisi agat ut recta
                     ratio dictat: nam ratio debet esse regula humanorum operum. Quare si nomen regis a regendo sumptum est, et
                     decet Regem regere alios, et esse regulam aliorum, oportet Regem in regendo alios sequi rectam rationem, et
                     per consequens sequi naturalem legem, quia in tantum recte regit, in quantum a lege naturali non deuiat: est
                     tamen supra legem positiuam, quia illam sua auctoritate <pb n="533"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/533.pdf"
                     /> constituit. Itaque sicut Rex nunquam recte regit, nisi innitatur lege naturali, et agat ut recta ratio
                     dictat: sic lex positiua nunquam recte ligat, nisi innitatur auctoritati legis aut alterius principantis. Nam
                     iustum positiuum et legale (ut supra dicebatur) ex principio nihil differt sic, vel aliter; quando autem
                     ponitur, propter auctoritatem ponentis differt: quare positiua, lex est infra principantem, sicut lex
                     naturalis est supra. Et si dicatur legem aliquam positiuam esse supra principantem, hoc non est ut positiua
                     est, sed ut in ea reseruatur virtus iuris naturalis. Cum ergo quaeritur utrum melius sit regnum aut ciuitatem
                     Regi optimo Rege, aut optima lege. Si loquamur de lege naturali, patet hanc principaliorem esse in regendo,
                     quam sit ipse Rex: eo quod nullus sit rectus Rex nisi in quantum innititur illi legi. Propterea bene dictum
                     est quod innuit Philosophus tertio Politicorum quod in recto regimine principari non debet bestia, sed Deus
                     et intellectus. Nam tunc principatur bestia, cum quis non innititur regere alios ratione sed passione et
                     concupiscentia, in quibus communicamus cum bestiis. Tunc vero principatur Deus, quando quis in regendo alios
                     non deuiat a ratione recta, et a lege naturali, quam Deus indidit intellectui cuiuscumque. Sed si loquamur de
                     lege positiua melius est Regi optimo Rege quam optima lege, et maxime in casibus illis, in quibus talis lex
                     deficit, et dicit uniuersaliter quod non est uniuersaliter obseruandum. Secundum hoc ergo concludebat ratio
                     in oppositum facta, quod melius est Regi Rege, quam lege eo quod lex particularia determinare non potest.
                     Ideo expedit Regem aut alium principantem per rationem rectam, aut per legem naturalem, quam Deus impressit
                     in mente cuiuslibet hominis, dirigere legem positiuam, et esse supra iustitiam legalem, et non obseruare
                     legem, ubi non est obseruanda. Ex hoc autem patere potest, quomodo seueritas <pb n="534"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/534.pdf"
                     /> et clementia possunt simul stare cum iustitia. Nam humani actus propter particulares circumstantias, et
                     propter eorum mutabilitates, ut vult Philosophus 5 Ethic’ non possunt mensurari regula inflexibili, ut puta
                     ferrea: sed oportet quod mensurentur regula plumbea, quae sit applicabilis humanis actibus. Oportet igitur
                     aliquando legem plicare ad partem unam, et agere mitius cum delinquente, quam lex dictat: aliquando etiam
                     oportet eam plicare ad partem oppositam, et rigidius punire peccantem, quam lex determinet. Nam particulares
                     circumstantiae, quae lege determinari non possunt, aliquando alleuiant delictum: et tunc iuste et secundum
                     rationem clementer agitur cum delinquente. Aliquando tales circumstantiae aggrauant: et tunc est rigidius
                     incedendum. Rigor igitur et clementia licet videantur esse praeter iustitiam legalem et positiuam; non tamen
                     sunt praeter iustitiam simpliciter, si rationabiliter fiant exigentibus particularibus circumstantiis. Inde
                     est ergo quod in iudicando, aliqua dicuntur esse de aequalitate, aliqua de rigore, aliqua vero ex clementia.
                     Quamdiu regula Regis manet recta et aequalis, non plicata ad aliquam partem, iudicia mensurata secundum talem
                     regulam dicuntur ex aequalitate procedere. Si vero exigentibus conditionibus delinquentis legalis regula
                     plicetur ad partem misericordiae, iudicium tunc factum dicetur procedere ex gratia vel ex clementia. Sed si
                     dicta regula plicetur ad partem oppositam, fiet iudicium ex rigore siue seueritate. Et quia haec omnia iuste
                     et rationabiliter fieri possunt, clementia et seueritas simul cum iustitia possunt existere. <pb n="535"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/535.pdf"
                     /></p>
               </div>
               <div type="chapitre" n="3.2.30">
                  <head>Quod praeter legem humanam et naturalem, oportuit dare legem euangelicam et diuinam. Cap. XXX</head>
                  <p> Fuerunt enim aliqui de suo ingenio praesumentes, dicentes Theologiam superfluere, ex quo habemus physicas
                     disciplinas, in quibus determinatur de omni ente et superfluere legem Euangelicam et diuinam, ex quo habemus
                     legem humanam et naturalem, quae videntur omnia vitia prohibere, et omnes virtutes praecipere. Sed quod
                     praeter legem naturalem et humanam fuerit expediens dare legem euangelicam et diuinam, triplici via possumus
                     venari secundum ea quae communiter a doctoribus traduntur. Prima via sumitur ex parte punitionis peccatorum.
                     Secunda ex parte cognitionis nostrae. Tertia ex parte finis, siue ex parte finalis boni, quod intendimus
                     adipisci. Prima via sic patet. Nam (ut supra dicebatur) lex humana non omnia peccata punit, quod duplici de
                     causa contingit. Prima est, quia communiter populus non potest attingere punctalem formam viuendi, ideo
                     oportet aliqua peccata dissimulare et non punire lege humana, ad hoc ut possit durare principatus in populo:
                     non enim esset possibile aliquem diuturne principari, si vellet omnia peccata punire, et omnes
                     transgressiones corrigere. Rursus et si omnes transgressiones possent puniri a principante, non tamen est
                     possibile simpliciter omnia delicta puniri: quia non omnia perueniunt ad notitiam Principis. Immo aliqua sunt
                     adeo occulta, ut interiores concupiscentiae, quae lege humana puniri non possunt. Oportuit igitur praeter
                     legem humanam dari aliquam legem, ut nullum malum remaneret impunitum, et nullum bonum irremuneratum. Ad hoc
                     autem faciendum non sufficit lex naturalis, ut in prosequendo patebit: oportuit <pb n="536"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/536.pdf"
                     /> igitur dare legem euangelicam et diuinam, secundum quam prohiberentur tam delicta interiora quam
                     exteriora, cuius transgressores vel in hoc seculo, vel in alio punirentur. Ex hoc autem apparere potest,
                     quomodo lex humana prohibet concupiscentias, et quomodo non prohibet, sed prohibet manum et non animum.
                     Dicebatur enim supra, hoc declarandum esse. Sciendum ergo quod si consideretur intentio legislatoris, lege
                     humana omnia peccata prohibentur, vel prohiberi debent non enim habet rectam intentionem Rex vel quilibet:
                     alius legislator, nisi intendat suos conciues facere quam virtuosiores potest. Sed cum ad perfectam virtutem
                     nullus inducatur nisi intendat omnia peccata vitare: si consideretur lex quantum ad intentionem legislatoris,
                     prohibet animum et concupiscentiam. Immo ut patet per Philosophum 2 Politicorum cum disputat contra Socratem,
                     secundum hunc modum magis prohibetur concupiscentia quam actus exterior, eo quod actus exteriores tunc maxime
                     inducunt nos ad virtutem si sint boni, et ad vitium si sint mali, cum procedant ex interiori appetitu. Sed si
                     consideretur lex humana non quantum ad intentionem legislatoris, sed quantum ad punitionem, sic dicitur non
                     prohibere mentem et animum, eo quod talia delicta non puniat. Immo secundum hunc modum non solum lex humana
                     non prohibet interiores concupiscentias, sed etiam non prohibet omnia exteriora delicta. Nam legibus humanis
                     aliquando dissimulantur minora mala ut vitentur maiora: ut permittuntur fornicationes simplices, et non
                     puniuntur legibus humanis, ut vitentur adulteria. Secunda via ostendens necessariam esse legem euangelicam et
                     diuinam, sumitur ex parte cognitionis nostrae, et ex incertitudine iudicii nostri. Nam de contingentibus
                     particularibus, et de agibilibus humanis adeo sunt diuersa iudicia hominum, ut de eisdem apud diuersas gentes
                     diuersi sint leges, secundum iudicium enim quorundam aliquid <pb n="537"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/537.pdf"
                     /> est iustum, quod secundum aliorum iudicium est iniustum. Quare cum in humanis iudiciis cadere possit
                     dubieras et error, expediens fuit lex euangelica et diuina circa quam error esse non valet. Tertia via
                     sumitur ex parte finalis boni, quod intendimus adipisci. Nam cum huiusmodi bonum sit supra facultates nostrae
                     naturae, lex naturalis et humana iuuantes nos ad consecutionem illius boni quod possumus naturaliter
                     adipisci, non sufficiunt ad consequendum illud bonum supernaturale; ergo necessaria fuit lex euangelica et
                     diuina, per quam ordinamur ad illud bonum. Decet ergo reges et principes, quos competit esse quasi semideos,
                     et esse intellectum sine concupiscentia, et esse formam viuendi, et regulam agibilium, sic se habere ad legem
                     diuinam, naturalem, et humanam: ut sicut excedunt alios potentia et dignitate, sic eos superent bonitate et
                     virtute. </p>
               </div>
               <div type="chapitre" n="3.2.31">
                  <head>Quod quantum possibile est, sunt leges patria obseruandae, et quod cauendum assuescere innouare leges.
                     Cap. XXXI</head>
                  <p> Quaerit Philos’ 2 Polit’ cum disputat contra Hippodamum, utrum sit expediens ciuitatibus innouare patrias
                     leges, et inducere nouas consuetudines. Ordinauerat enim Hippodamus (ut supra tetigimus) quod inueniens
                     aliquam legem ciuitati proficuam, honorem acciperet in ciuitate illa; et quia homines sunt communiter honoris
                     cupidi, inducebantur multi ut inuenientes consuetudines nouas, dicentes eas esse utiles et proficuas
                     ciuitati, soluerent leges patrias et antiquas. Merito ergo dubitatur, an positio Hippodami esset bona, et an
                     expediat saepe saepius immutare leges: dato etiam quod occurrant leges aliquae quae videantur esse magis
                     proficuae et meliores. Adducit autem Phil’ in Polit’ <pb n="538"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/538.pdf"
                     /> quatuor vias, per quas videtur ostendi, quod expediat innouare leges. Prima sumitur ex parte scientiarum
                     et artium. Secunda ex parte puritatis quarundam legum. Tertia ex simplicitate condentium leges. Et quarta ex
                     indeterminatione particularium circunstantiarum. Prima via sic patet. Nam in aliis scientiis sic videmus quod
                     si occurrat posterioribus aliquid melius, reprobanda sunt dicta priorum, puta in medicinali amota sunt multa
                     paterna eloquia, et in scientia gymnastica, siue in arte luctatiua quae docet luctari, ut innuit Philosophus
                     in Polit’ multa quae priores tradiderunt, per posteriores sunt immutata et innouata: quare sic erit in
                     legibus quod si occurrant meliores leges quam sint traditae a prioribus patribus, non sunt ulterius leges
                     patriae obseruandae. Secunda via ad ostendendum hoc idem, sumitur ex parte puritatis quarundam legum: nam
                     quasdam leges patrias (ut Philosophus innuit) contingit esse malas et barbaricas: sicut erat lex olim apud
                     Graecos, quod portantes ferrum, et alia metalla, emebant uxores adinuicem: omnino enim erat barbaricum,
                     statuere leges, ut ciues possent uxores suas vendere. Sic etiam contingit leges aliquas esse stultas, utputa
                     legem illam quam (ut recitat Philos’) quaedam gens statuit videlicet quod si aliquis ciuis esset occisus, et
                     aliquis consanguineus mortui inuaderet aliquem ciuem, et ille praesentibus aliquibus fugeret ab eo
                     reputabatur fugiens reus homicidii: dicebat enim legislator quod non fugeret, nisi sentiret se culpabilem:
                     sed hoc fuit stultum statuere, quia siue aliquis sit culpabilis siue non, si timeat vulnerari, naturale est
                     ut fugiat persequentem: ergo quia aliquae leges paternae sunt prauae, innouandae sunt. Tertia via sumitur ex
                     simplicitate condentium leges. Nam si aliquando condentes leges contingit esse simplices, irrationale esset,
                     si posteriores sapientiores non possent immutare leges paternas per simpliciores conditas: ergo in tali casu
                     mutandae essent priorum leges. Quarta via sumitur ex indeterminatione <pb n="539"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/539.pdf"
                     /> particularium actuum. Nam agibilia particularia indeterminata sunt, et perfecte comprehendi non possunt:
                     quare quantuncunque conditores legum fuerint sapientes, potuerunt eos latere aliquae particulares
                     circumstantiae circa agibilia hominum. Si igitur posterioribus propter experientiam agibilium particularium
                     occurrit aliquid melius, inconueniens est non remouere leges paternas et antiquas propter meliores leges
                     nouiter inuentas. Videntur itaque hae rationes probare quod quotiescunque occurrit aliquid melius, sunt leges
                     paternae immutandae. Sed hoc simpliciter afferre est valde periculosum ciuitati et regno. Nam assuescere
                     inducere nouas leges (ut innuit Philosophus 2 Pol’) est assuescere non obedire legibus. Nam leges magnam
                     efficaciam habent ex consuetudine: de difficili enim quis facit contra aliquid, quod est per diuturna tempora
                     obseruatum. Assuescere autem non obedire legibus, est assuescere non obedire Regibus et Principibus, et per
                     consequens est tollere principatum et regnum. Quantum autem malum sequitur non obedire Regibus et legibus,
                     ostendit Philosophus 1 Rhetor’ qui ait, magis nocere, consuescere non obedire principibus, quam non obedire
                     medicis. Nam medici intendunt bonum corporis: volunt enim corpora inducere ad sanitatem. Sed veri
                     legislatores et veri Reges principaliter intendunt bonum animae; quia intendunt ciues inducere ad virtutem.
                     Ut ergo appareat quid tenendum sit de quae sito, sciendum quod lex positiua si recta sit, oportet quod
                     innitatur legi naturali, et quod determinet gesta particularia hominum. Dupliciter ergo potest huiusmodi lex
                     habere defectum. Primum si sit contraria legi naturali. Secundo si non sufficienter determinaret particularia
                     gesta. Si primo modo deficiant leges paternae et positiuae, non sunt leges sed corruptiones legum, propter
                     hoc obseruari non debent. Nam leges positiuae licet sint additae naturalibus legibus, non tamen sunt
                     contrariae illis, nisi vellemus <pb n="540"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/540.pdf"
                     /> appellare contrarium iuri naturali quod non est a natura inductum, sed ei est additum et appositum, et per
                     artem omnium adinuentum: secundum quem modum loquendi homo est nudus naturaliter, et vestimentum est contra
                     naturam: nam esse vestitum videtur contrariari ei quod est esse nudum. Secundum hunc modum loquendi loquuntur
                     Iuristae, ut patet ex Institutis de iure naturali, ubi dicitur quod leges humanae contrariae sunt iuri
                     naturali; quia iure naturali ab initio homines liberi nascebantur. Seruitus ergo est contra naturam,
                     inquantum natura non induxit seruitutem; sed est ad utilitatem hominum per leges posita. Sed sic appellare
                     aliquid contra naturam esse, est ruditer loqui. Nam illud proprie est contra naturam, cuius contrarium dictat
                     ratio naturalis: et quia propter utilitatem et propter commune bonum hominum est seruitus introducta, ut
                     supra in lib’ 2 ostendimus aliquos seruire aliis et obedire licet sit iuri naturali additum et appositum,
                     sicut vestimentum est additum et adductum corpori nudo quod est natura productum: non tamen est contra ius
                     naturale, quia huic naturalis ratio non contradicit. Leges ergo deficientes quia sunt prauae et contra ius
                     naturale, cuiusmodi erat lex illa, quod ciues possent suas uxores vendere, vel quaecunque aliae leges sic
                     prauae et iniustae, non sunt obseruandae, sed extirpandae. Si vero leges sint defectiuae, quia non complete
                     determinant particularia agibilia, dato quod occurrant leges meliores et magis sufficientes, non est
                     assuescendum innouare leges. Primo, quia aliquando contingit circa talia decipi, quia creduntur meliores quae
                     sunt peiores, et creduntur magis sufficientes quae sunt minus. Dato tamen quod in aliquo sufficientiores
                     essent leges nouiter adinuentae, sunt tamen leges antiquae, et paternae obseruandae, quia quanto ex una parte
                     quis perficit, dando sufficientiorem legem, tanto ex alia parte nocet, tollendo consuetudinem et
                     diuturnitatem temporis, per quam lex habet efficaciam magnam. Non est ergo simile de artibus et de legibus:
                     quia artes et scientiae totam <pb n="541"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/541.pdf"
                     /> efficaciam habent ex ratione, sed leges non sic: Immo magnam efficaciam habent ex diuturnitate et
                     assuefactione. Decet ergo reges et principes obseruare bonas consuetudines principatus et regni, et non
                     innouare patrias leges, nisi fuerit rectae rationi contrariae. </p>
               </div>
               <div type="chapitre" n="3.2.32">
                  <head>Quid est ciuitas, et quid est regnum, et qualem oportet esse ipsum existentem in regno et ciuitate. Cap.
                     XXXII</head>
                  <p> Circa regimen regni et ciuitatis (ut superius dicebatur) erant quatuor pertractanda, videlicet qualis debet
                     esse Rex siue Princeps, quales consiliarii, quales iudices, et qualis populus. Expeditis ergo tribus, restat
                     dicere de quarto, scilicet de populo. Sed cum ad sciendum qualis debet esse populus, et quomodo debeat se
                     habere ad principantem, non modicum amminiculetur scire quid sit ciuitas, et quid regnum. Intendimus in hoc
                     capitulo declarare et diffinire, quid sit ciuitas, et quid regnum. Sciendum igitur quod cum ciuitas sit
                     aliquo modo quid naturale, eo quod naturalem habemus impetum ad ciuitatem constituendam: non tamen efficitur,
                     nec perficitur ciuitas, nisi ex opere, et industria hominum. Quae autem ex arte humana efficiuntur,
                     diffiniuntur, et cognoscuntur potissime ex fine et bono, ad quod ordinantur: ut potissime scimus quid sit
                     domus, et qualis debeat esse domus, si sciuerimus ipsam esse facta propter hoc bonum, ut nos defendat a
                     pluiis et caumatibus; quare si scire volumus quid est ciuitas, enumeranda sunt bona illa ad quae deseruit
                     constitutio ciuitatis, et animaduertendum est quod bonorum illorum sit potius. Narrat quidem Philosophus 3
                     Politic’ volens diffinire quid sit ciuitas, sex bona ad quae ciuitas ordinatur. Est enim ciuitas constituta
                     populo propter communitatem <pb n="542"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/542.pdf"
                     /> siue communicationem loci, ut homines simul cohabitent. Consurgit enim ex hoc quaedam iocunditas et
                     delectatio: nam nullius sine socio iocunda est possessio. Si quis enim magna multitudine argenti et auri
                     polleret, et omnibus victualibus abundaret, et si non viueret in societate, ut alii suam magnificentiam
                     perciperent, et ut eis sua bona communicare posset, non multum reputaret illa. Facta est ergo ciuitas, ut
                     homines simul in uno loco viuentes, iocunde et delectabiliter conuersentur. Secundo ciuitas est constituta
                     non solum propter iocunde et delectabiliter conuersari, sed propter ipsum viuere. Nam homines in eadem
                     ciuitate existentes deseruiunt sibi ad vitam, et unus alteri subuenit in iis quae sunt necessaria vitae: quod
                     sic esse non posset, si homines solitarii morarentur. Tertio facta fuit ciuitas compugnationis gratia, et
                     propter non iniustum pati. Nam quia homo unus solitariam vitam ducens, non est sufficiens resistere
                     impugnantibus, et vitare iniurias et iniustitias sibi factas; constituta fuit ciuitas, ut homo qui solitarius
                     se non potest tueri ab hostibus existens pars multitudinis, tute et absque formidine viueret. Quarto fuit
                     ciuitas ordinata propter commutationes et contractus. Dicebatur enim supra cum de legibus tractabamus, quod
                     facere commutationes, et contractus erant secundum ius gentium, et erat proprium humano generi: quia enim
                     nullus homo habet omnia sufficientia ad vitam, nisi commutet ea quibus abundet in illa a quibus deficit, ideo
                     necessariae fuerunt emptiones, venditiones, commutationes, et contractus, quae omnia quia facilius fiunt
                     hominibus simul conuiuentibus, constituta fuit ciuitas, ut homines simul conuiuerent. Quintum bonum ad quod
                     ciuitas ordinatur, est communicatio connubiorum. Nam homines simul conuiuentes ad inuicem amicitiam
                     contrahunt, et ut firmius se diligant, vel propter aliquod aliud bonum, quod vident inde consurgere, iungunt
                     connubia et fiunt ad inuicem affines. Sextum <pb n="543"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/543.pdf"
                     /> bonum propter quod est ciuitas constituta, est viuere eligibiliter et virtuose. Nam magis possunt puniri
                     delinquentes et malefici, si homines simul conuiuant in ciuitate, quam si morarentur dispersim, et vitam
                     solitariam ducerent. Inde est igitur quod timore poenae multi desinunt malefacere, et assuescunt ad
                     operationes bonas: quod faciendo, disponuntur, et fiunt boni, et virtuosi. Quoniam igitur virtutes et opera
                     virtuosa sunt maxima bonorum, licet propter omnia praedicta bona sit aliquo modo ciuitas constituta,
                     potissime tamen constituta est propter viuere eligibiliter et victuose. Quare si a maiori fine, et a maiori
                     bono quod intenditur in re accipienda est eius notitia, benedictum est quod dicitur 3 Polit’ quod unitas
                     loci, communicatio connubiorum, compugnationis gratia, commutatio rerum, et cetera talia sunt ea, sine quibus
                     non habet esse ciuitas. Principaliter tamen est ciuitas constituta propter bene, et virtuose, et feliciter
                     viuere. Si igitur quaeratur quid est ciuitas? Dici debet quod est communicatio ciuium propter bene, et
                     virtuose viuere; et propter perfectam, et per se sufficientem vitam. Viso quid est ciuitas, de leui videri
                     potest quid est regnum. Nam regnum supra ciuitatem videtur addere multitudinem nobilium et ingenuorum. Est
                     enim ciuitas pars regni; et in regno est maior multitudo, et sunt plures nobiles et ingenui, quam in ciuitate
                     una. Potest ergo sic diffiniri regnum, quod est multitudo magna, in qua sunt multi nobiles et ingenui,
                     viuentes secundum virtutem, ordinati sub uno viro optimo, ut sub rege. Viuere enim secundum virtutem, est
                     finis principaliter intentus in quolibet ciue, in qualibet ciuitate, et in toto regno. Nam secundum Philos’
                     in Polit’ Idem finis est unius ciuis, et totius ciuitatis. Sic etiam dicere possumus, quod idem est unius
                     rectus ciuitatis, et totius regni. Debet enim Rex, si sit verus et rectus idem intendere in uno ciue, et in
                     tota ciuitate, et in regno toto. Nam cura peruigili studere debet, ut quilibet ciuis virtuose se habeat, ut
                     tota ciuitas <pb n="544"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/544.pdf"
                     /> virtuosa existat, et ut totum regnum bene et virtuose viuat. Sed si quilibet ciuis debet virtuose se
                     habere; quia secundum Philos’ in Polit’ secundum quod aliquis excedit alios in potentia et dignitate, sic
                     debet eos excedere in bonitate et virtute: decet nobiles et ingenuos esse magis bonos et virtuosos quam ciues
                     alios: propter quod regem ipsum tanquam omnibus excellentiorem decet esse optimum, et quasi semideum. Inde
                     est igitur quod regnum dicitur esse multitudo, in qua sunt multi nobiles et ingenui: non quocunque modo se
                     habentes, sed viuentes secundum virtutem, et ordinari sub uno viro optimo, ut sub Rege. Ostenso quid est
                     ciuitas, et quid regnum: de leui patere potest, qualis debeat esse populus existens in ciuitate et regno. Nam
                     si ciuitas et regnum principaliter ordinatur ad vitam bonam et virtuosam, habitatores regni et populum
                     existentem in ciuitate et regno, oportet esse talem, quod viuat bene et virtuose. Inde est ergo quod ait
                     Philosop’ 3 Politicorum quod magis est ciuis abundans in bonis operibus virtuosis, quam si abundaret in
                     diuitiis, vel in nobilitate generis, vel aliis exterioribus bonis: Credunt ergo multi esse ciues, et esse de
                     regno. Si in regno habeat domos multas possessiones magnas: sed magis sunt de regno abundantes in operibus
                     virtuosis, et obseruantes leges rectas, et statuta regni, quam habentes nobilitatem generis, ciuilem
                     potentiam, et multitudinem ipsorum bonorum exteriorum. <pb n="545"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/545.pdf"
                     /></p>
               </div>
               <div type="chapitre" n="3.2.33">
                  <head>Quod tunc est optima ciuitas, et optimum regnum, et optimus populus, quando est in multis personis mediis
                     constitutus. Cap. XXXIII</head>
                  <p> Quarto Politicorum ait Philosophus, quod tres oportet esse partes ciuitatis. Nam alii quidem sunt opulenti
                     valde, alii autem egeni valde, alii vero sunt horum medii. Hoc ergo modo quo diuisa est ciuitas in tres
                     partes, diuidi potest quilibet populus et quodlibet regnum. Intentio autem huius capituli est ostendere
                     optimam esse ciuitatem et regnum, si ibi sit populus ex multis personis mediis constitutus. Tangit autem
                     Philosophus 4 Politicorum, quatuor, ex quibus sumi possunt quatuor viae, ostendentes meliorem esse politiam,
                     vel melius esse regnum et ciuitatem, si ibi sit populus abundans in multitudine mediarum personarum. Prima
                     via sumitur ex eo quod talis populus magis rationabiliter viuit. Secunda ex eo quod inter ipsos habet esse
                     maior dilectio. Tertia, quia ibi maior aequalitas. Quarta, quia est ibi minor inuidia, et minor contemptus.
                     Prima via sic patet. Nam si in populo sint multi valde diuites, et multi valde pauperes, et paucae personae
                     mediae, vix aut nunquam rationabiliter viuet. Nam multum diuites ad multum pauperes nesciunt rationabiliter
                     se habere, sed modica occasione sumpta eis manifeste nocent. Sic etiam multum pauperes ad nimium diuites
                     nesciunt se rationabiliter gereres insidiantur enim eis quomodo possint astute et latenter eorum depraedari
                     bona. Sed si in populo sint multae personae mediae, cessabunt huiusmodi nocumenta, et de facili rationi
                     obediunt. Hoc est quod dicitur 4 Politicorum quod quoniam mediocre est optimum, optima est possessio media,
                     quia facilius rationi obediet. Nam si una pars ciuitatis sit superingenua, <pb n="546"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/546.pdf"
                     /> superpotens, et superdiues: alia vero huic contraria sit superegena, superdebilis et valde vilis,
                     difficile est rationem sequi. Nam ii quidem scilicet superpotentes, fient iniuriosi: hi autem videlicet
                     superpauperes, fient nequi, valde astuti et latenter insidiantes diuitibus. Secunda via sumitur ex mutuo
                     amore, qui debet esse inter existentes in eodem regno, vel inter commorantes in eadem ciuitate. Nam ut
                     dicitur 4 Politic’ isti videlicet pauperes minime amant Principes, id est potentes et diuites: haec autem (ut
                     ibi subditur) sunt valde nociua ciuitati. Ut ergo sit mutuus amor inter ciues, bonum est propter hoc abundare
                     in personis mediis. Tertia via sumitur ex aequalitate et iustitia, quae est seruanda in ciuitate: Nam (ut ait
                     Philosophus) excedentes in fortunis, potentiis, diuitiis, et amicis, et in aliis huiusmodi bonis, nesciunt
                     subiici. Qui autem secundum excessum sunt indigentes et pauperes, nesciunt principari. Quare si populus sit
                     solum ex duabus partibus constitutus, ex nimis diuitibus et nimis pauperibus: et paucae aut nullae sint ibi
                     personae mediae, de difficili seruabitur ibi aequalitas et iustitia, sed diuites penitus volent principari,
                     et suppeditare alios. Alii vero contra nitentes dissensionem faciunt, et si contingat pauperes obtinere, quia
                     principari non nouerunt, male tractabunt diuites et potentes. Quarta via sumitur, ut vitetur inuidia et
                     contemptus. Nam pauperes (ut dicitur 4 Polit’) maxime inuident diuitibus, et maxime diuites contemnunt eos:
                     nulla societas est bene durabilis, ubi est multa inuidia et contemptus. Quare optimus est populus ex multis
                     personis mediis constitutus, quia tunc de facili rationabiliter viuent, adinuicem se diligent, reseruabitur
                     inter ipsos aequalitas et iustitia, et non erit inter illos contemptus et inuidia: non enim habebit unus unde
                     alium contemnat, nec unde ei inuideat videns se ei quasi aequalem existere, et non esse magnum excessum inter
                     ipsos. Huic auctoritati attestatur, quod Solon, et Charondas, et Licurgus tradiderunt de Politiis. Dixerunt
                        <pb n="547"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/547.pdf"
                     /> enim eas constituendas esse ex personis mediis. Decet ergo Reges et Principes adhibere cautelas, ut in
                     regno suo abundent multae personae mediae; ut ne aliis ad nimiam paupertatem deuenientibus efficiantur
                     reliqui nimis diuites: quod fieri poterit, si non pro quacunque causa liceat ciuibus paternas possessiones
                     vendere; nec quibuslibet indifferenter liceat quascunque possessiones emere, adhibita enim debita diligentia
                     circa emptionem, et venditionem agrorum et terrarum, poterit aliqualis aequalitas reseruari inter ciues. </p>
               </div>
               <div type="chapitre" n="3.2.34">
                  <head>Quod expedit populo cum magna reuerentia obedire Regibus, et cum summa diligentia leges regias
                     obseruare. Cap. XXXIV</head>
                  <p> Consequitur autem populus (quantum ad praesens spectat) tria, si cum magna diligentia obediat regibus, et
                     principibus, et obseruet leges regias. Ex quibus, triplici via venari possumus, quantum sit utile et
                     expediens populo obedire Regibus et Principibus, et obseruare leges. Primo enim ex hoc consequitur populus
                     virtutes, et maxima bona. Secundo ex hoc consurgit salus regni et ciuitatis. Tertio ex hoc oritur pax et
                     tranquillitas ciuium, et abundantia exteriorum rerum. Prima via sic patet. Nam (ut dicebatur in
                     praecedentibus) intentio legislatoris est inducere ciues ad virtutem. In recta enim Politia (ut vult
                     Philosophus) circa principium 4 Polit’ eadem est virtus boni ciuis, et boni viri: et per idem siue per eosdem
                     mores, est aliquis bonus ciuis, et bonus homo. Est quidem aliquis bonus ciuis, si bene obediat principanti,
                     et ei cuius est leges ferre. Quare si principans recte regat populum sibi commissum, quia intentio eius est
                     inducere alios ad virtutem, cum virtus faciat habentem bonum; et opus bonum, oportet in <pb n="548"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/548.pdf"
                     /> recto regimine, quod bonus ciuis sit bonus homo; et qui bene subiicitur Regi, sit bonus vir. Si enim Rex
                     non intenderet quod sibi subiecti essent boni et virtuosi, iam non esset Rex, sed tyrannus. Si ergo quilibet
                     ciuis debet intendere ut sit bonus et virtuosus, eo quod virtutes sunt maxima bona, cum summa diligentia
                     studere debet, ut Regi obediatur, et ne praeuaricentur leges et praecepta eius: omnibus enim tam nobilibus
                     quam ignobilibus necessaria est obedientia regia, et obseruantia legum. Imo tanto magis est hoc expediens
                     nobilibus quam ignobilibus, quanto decentius est eos esse bonos, et virtuosos. Secunda via ad inuestigandum
                     hoc idem, sumitur ex eo quod ex obedientia Regis, et ex obseruantia legum oritur salus regni, et ciuitatis.
                     Credunt enim aliqui, quod obseruare leges, et obedire regi, sit quaedam seruitus. Sed secundum Philosoph’ 5
                     Politic’ hoc non est seruitus, se libertas. Ignorant enim quid est libertas, dicentes obseruare leges et
                     obedire Regibus, esse seruitutem. Cum enim bestiae sint naturae seruilis: quanto quis magis accedit ad
                     naturam bestialem, tanto est magis naturaliter seruus. Esse quidem sceleratum et affectatorem belli, et
                     turbatorem pacis, velle viuere sine freno et sine lege, secundum sententiam Philosophi, et secundum dictum
                     Homeri, est esse magis bestiam, quam hominem. Quare non obseruantes leges, nolentes obedire regibus et
                     superioribus, sunt magis bestiae quam homines: et per consequens sunt magis serui, quam liberi. Saluatur
                     itaque salus regni et ciuitatis, si habitatores regni efficiuntur liberi, si obediant regibus, et obseruent
                     leges. Quanta autem salus surgat in regno ex obedientia Regis, sufficienter ostenditur, si considerentur
                     verba Philosophi 4 Polit’ qui comparat Regem ad regnum, sicut animam ad corpus. Nam sicut anima corpus regit
                     et conseruat, sic Rex regit et conseruat regnum: et sicut anima est salus et vita corporis, sic Rex si recte
                     principetur est salus et vita regni. Quare sicut pessimum est corpori delinquere animam, <pb n="549"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/549.pdf"
                     /> et non regi per eam, sic pessimum est regno deserere leges regias et praecepta legalia, et non regi per
                     Regem. Tertia via ad ostendendum hoc idem, sumitur ex eo quod ex obedientia regia, et ex obseruatione legum
                     oritur pax et tranquillitas ciuium, et abundantia exteriorum rerum. Nam (ut supra dicebatur) leges et etiam
                     legislatores, ut Reges et Principes coactiuam habent potentiam: ut qui amore honesti per increpationes
                     paternas, et amicorum non retrahitur ab operibus sceleratis, saltem timore poenae retrahatur ab illis.
                     Expediens enim fuit regno et ciuitati habere aliquem Regem vel aliquem principantem, ne malefici turbarent
                     pacem ciuium. Intendere enim debet quilibet legislator, ut corda ciuium sint tranquilla, et ut ciues viuant
                     pacifice et unanimes. Unde et Philosophus 1 Rhet’ videtur velle, quod sic se habeant legislatores ad animas,
                     sicut medicina ad corpora. Nam sicut medicus intendit sedare humores, ne insurgat morbus et bellum in
                     corpore: sic legislator intendit placare corda, sedare animas, ne insurgat rixa et dissensio in regno, aut in
                     ciuitate. Inde est ergo quod dicitur primo Rhet’ quod non tantum nocet peccare contra praecepta medici,
                     quantum consuescere non obedire Principi. Est enim anima maius bonum quam corpus, et pax ciuium et eorum qui
                     sunt in regno potior est quam aequalitas humorum, vel quam sanitas corporum. Summo ergo opere studere debet
                     populus, et omnes habitatores regni circa obedientiam regiam, et obseruationem legum: cum ex hoc consurgat
                     tantum bonum, quantum bona est pax et tranquillitas existentium in regno. Consurgit etiam ex hoc abundantia
                     exteriorum rerum. Nam existente guerra in regno, terrae manent incultae, fiunt depraedationes, oriuntur
                     sterilitates deducuntur habitatores regni ad inopiam. Si ergo consideretur quantum bonum aduenit ex rege, non
                     solum Regibus recte regentibus, sed etiam dato quod in aliquo tyrannizarent, studeret populus obedire illis.
                     Nam magis est tolerabilis aliqualis tyrannis principantis, quam sit malum, quod <pb n="550"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/550.pdf"
                     /> consurgit ex inobedientia Principis, et ex praeuaricatio ne mandatorum eius. </p>
               </div>
               <div type="chapitre" n="3.2.35">
                  <head>Qualiter se debent habere ciues et uniuersaliter habitatores regni, ne Reges prouocentur ad iracundiam
                     contra ipsos. Cap. XXXV</head>
                  <p> Postquam docuimus populum, et omnes habitatores Regni, ut obediant Regibus, et obseruent eorum leges:
                     volumus in hoc capitulo declarare, qualiter se habere debeant existentes in regno, ne Reges prouocentur ad
                     iracundiam contra ipsos. Ita autem secundum Philosophum in principio 2 Rhet’ est tristitia proueniens ex
                     appetitu apparentis punitionis, propter apparentem paruipensionem eorum quae in ipsum, aut in aliqua ipsius,
                     aut in aliqua quae ordinantur ad ipsum. Nunquam enim ira sine tristitia est. Appetit autem iratus apparenter,
                     idest manifeste punire eos qui paruipendunt ipsum, vel aliqua quae sunt ipsius, vel ea quae aliquo modo
                     ordinantur ad ipsum. Cum ergo quis aliquo dictorum modorum manifeste forefacit in alium, ille tristatus ex
                     appetitu punitionis, dicitur irasci. Ciues itaque ut non prouocent Reges ad iram, non debent fore facere nec
                     in Regem, nec in ea quae sunt ipsius, nec in illa quae aliquo modo ordinantur ad ipsum. Primo quidem expedit
                     eis, qui sunt in regno, ut non incurrant regiam iram, non forefacere in ipsum Regem. Regi autem duo debentur,
                     honor et obedientia. Est enim Rex caput regni: caput autem ad alia membra dupliciter comparatur. Primo
                     quidem, quia est altius et excellentius illis. Secundo vero, quia ea dirigit in actiones suas. In capite enim
                     viget sensus et imaginatio, per quam dirigimur in operationes nostras. Sic Rex excellentior est omnibus
                     illis, qui sunt in regno. Rursus quia eius est leges ferre, et quia in Rege maxime <pb n="551"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/551.pdf"
                     /> vigere debet sensus et prudentia, ad ipsum spectat per se et per alios dirigere eos, qui sunt in regno.
                     Ratione ergo quia Rex est excellentior aliis, ei debetur honor, et reuerentia. Ratione vero, quia ipsius est
                     dirigere alios, debetur ei subiectio et obedientia. Quare dupliciter potest forefieri ad Regem ab iis qui
                     sunt in regno. Primo, si non ei exhibeant honorem debitum, et reuerentiam dignam. Secundo, si non sint ei
                     subiecti et obedientes, obseruando eius leges et mandata. Cum enim haec duo, honor videlicet, et obedientia
                     subtrahuntur a Rege, merito prouocatur ad iram. Ideo dicitur 2 Rhet’ quod irascimur iis qui tenentur, vel
                     consueuerunt nos honorare, si non sic se habeant. Et est ratio, quia sic se habentes videntur nos despicere.
                     Nam si nos non despicerent, impenderent nobis honorem dignum. Sic etiam ibidem dicitur, quod et ad minores
                     irascimur, si non sic se habeant ut debent, vel si faciant contraria eorum quae debent, quod maxime
                     contingit, si transgrediuntur mandata superiorum, et non obediunt regi quasi praecellenti. Viso quomodo
                     habitatores regni non debent prouocare Regem ad iram, forefaciendo in ipsum, non exhibere ei debitum honorem
                     et obedientiam condignam. Restat videre, quomodo non debent ipsum prouocare, forefaciendo in eos qui sunt
                     eius, et qui pertinent ad ipsum. Ad Regem autem pertinere videntur quatuor genera personarum videlicet
                     parentes et uniuersaliter omnes cognati, uxor filii, et subditi. Spectat itaque ad habitatores regni si
                     nolunt Regem ad iram prouocare, non solum non forefacere in ipsum Regem, sed etiam non forefacere in
                     cognatos, uxorem, filios, et uniuersaliter in omnes subiectos ipsi regi. Et quia omnes qui sunt in regno ipsi
                     regi sunt subditi, forefacit in regem quotiescunque alicui existenti in regno efficitur iniuria aliqua. Hoc
                     est ergo quod dicitur 2 Rhet’ cap’ de ira, quod irascimur forefacientibus in parentes, filios, uxores, et
                     subiectos eo quod est turpe ipsis non auxiliari. Tertio spectat <pb n="552"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/552.pdf"
                     /> ad habitatores regni non forefacere in ea quae aliquo modo ordinantur ad regem. Huiusmodi autem sunt
                     possessiones propriae, et debita iura regni: quia in hoc videntur ipsum contemnere et paruipendere, si
                     iniuste et absque iussione regia manum apponunt in ea, quae ad regem spectant. Decet ergo omnes ciues et
                     uniuersaliter omnes habitatores regni ab ipsa infantia prouocare filios ad dilectionem Regis: instruere eos
                     quomodo debeant honorare Regem, obedire ei: non forefacere in cognatos eius, nec in filios, nec in aliquas
                     personas ei subiectas, nec in aliqua iura regni. Pessimum est enim (ut dicitur 7 Pol’) non instruere pueros
                     ad virtutem, et obseruantiam legum utilium: et ad obseruandum ea quae requirit politia, vel regimen regni, in
                     quo existit: semper enim amamus prima magis; et illud ad quod primo instruuntur iuuenes, sunt magis proni ad
                     obseruandum. </p>
               </div>
               <div type="chapitre" n="3.2.36">
                  <head>Quomodo Reges, et Principes debeant se habere ut amentur a populo, et quomodo ut timeantur, et quod licet
                     utrunque sit necessarium, amari tamen plus debent appetere quam timeri. Cap. XXXVI</head>
                  <p> Quoniam in 1 lib’ promisimus nos dicturos quomodo Reges et Principes debeant se habere ut amentur a populo,
                     et quomodo timeantur: volumus hic exequi qualiter fieri hoc contingat. Sciendum itaque quod ut Reges et
                     Principes communiter amentur a populo, tria potissime in se habere debent. Primo quidem esse debent benefici,
                     et liberales. Secundo fortes et magnanimi. Tertio aequales et iusti. Primum autem sic patet. Nam vulgus non
                     percipit nisi sensibilia bona, ideo beneficos, et liberales in numismata, et in ea quae possunt numismate
                     mensurari, amat, et reueretur. Ideo dicitur 2 Rheto’ cap’ de amore quod populus amat, et honorat beneficos in
                     pecunia, et liberales. Secundo ut Reges amentur in populo, <pb n="553"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/553.pdf"
                     /> debent esse fortes et magnanimi, ponentes (si oporteat) seipsos pro bono communi, et defensione regni. Nam
                     populus valde diligit fortes et magnanimos, exponentes se pro bonis communibus: credit enim per tales salutem
                     consequi. Ideo dicitur 2 Rhetor’ quod quia diligimus beneficos in salutem, id est eos qui possunt nobis
                     benefacere nos saluando et liberando, ideo diligimus fortes et cordatos. Tertio, ut Reges diligantur a
                     populo, decet eos esse iustos, et aequales. Nam maxime prouocatur populus ad odium Regis, si viderit ipsum
                     non obseruare iustitiam: Ideo dicitur 2 Rhet’ quod iustos maxime diligimus. Viso quomodo Reges et Principes
                     debeant se habere ut amentur a populo: videre restat, quomodo se habere debent ut timeantur ab eis. Potissime
                     autem timentur potentes (ut patet in 2 Rhet’) propter punitiones, quas exercent in subditos. In punitione
                     autem tria sunt consideranda videlicet punitionem ipsam, personam punitam, et modum puniendi. Quantum ergo ad
                     punitionem, timentur Reges et Principes; si in eos qui ultra modum regnum et politiam per turbant,
                     inexquisitas crudelitates exerceant. Ideo dicitur 2 Rhetor’ quod homines timent eos, de quibus sunt conscii
                     fecisse aliquid dirum. Secundo timentur Reges et potentes non solum ratione punitionis dirae, sed etiam
                     ratione personarum punitarum. Nam iustus pro iustitia nulli parcere debet. Ideo dicitur 7 Politicorum quod
                     bene operans nulli parcit: quia nec pro patre, nec pro filio, nec pro amico, nec pro aliquo alio dimittendum
                     est operari iuste et bene. Tunc itaque ratione personarum punitarum timentur Reges et Principes, quando nec
                     amicis, nec aliis parcunt, si viderint eos forefacere. Timet igitur tunc quilibet ex populo forefacere,
                     cogitans se non posse punitionem effugere. Imo, ut vult Philos’ 7 Polit’ ut decet Reges magis timeantur, et
                     ut virilius obseruent iustitiam, magis punire, et seuerius se gerere contra amicos, si contingat eos valde
                     forefacere, quam contra alios. Tertio timentur Reges <pb n="554"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/554.pdf"
                     /> et Principes ratione modi puniendi: quod fieri contingit, cum ad eorum iudices et praepositos latenter et
                     caute se gerunt in punitionibus exequendis, et in iustitia facienda: quod mali effugere non possunt, quin
                     puniantur. Ideo dicitur 2 Rhet’ quod latitiui magis timentur, quam manifesti. Viso quomodo Reges et Principes
                     se habere debeant ut amentur, et quomodo ut timeantur: de leui patere potest quod licet utrunque sit
                     necessarium, amari tamen debent magis appetere quam timeri. Dicebatur enim supra quod principalis intentio
                     Regis et cuiuscumque principantis esse debet, inducere alios ad virtutem. Omne ergo bonum per quod ciues sunt
                     magis boni et virtuosi, debet esse magis intentum a legislatore. Cum ergo ciues et existentes in regno si
                     bene agant, et obseruent leges, et mandata Regis ex amore honesti, et ex dilectione quam habent ad bonum
                     commune et ad Regem, sint magis boni et virtuosi, quam si hoc facerent timore poenae, et ne punirentur; magis
                     debent appetere. Reges et Principes amari a populis: et quod amore boni, populi bene agant, quam timeri ab
                     eis, et quod timore poenae cauere sibi ab actibus malis. Utrumque enim est necessarium, timeri, et amari. Nam
                     non omnes sunt adeo boni et perfecti quod solo amore honesti et boni communis, et ex dilectione legislatoris,
                     cuius est intendere commune bonum, quiescant male agere: oportuit ergo aliquos inducere ad bonum, et
                     retrahere a malo timore poenae. Elegibilius tamen est amari, quam timeri, ut est per habita manifestum. <pb
                        n="555"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/555.pdf"
                     /> TERTIA PARS Tertii Libri de regimine Principum: in qua tractatur quomodo regenda ciuitas sit aut regnum
                     tempore belli. </p>
               </div>
            </div>
            <div type="partie" n="3">
               <head>Tertii Libri de regimine Principum: in qua tractatur quomodo regenda ciuitas sit aut regnum tempore
                  belli.</head>
               <div type="chapitre" n="3.3.1">
                  <head>Quid est militia, et ad quae est instituta, et quot omnis bellica operatio sub militia continetur. Cap.
                     I.</head>
                  <p n="Jl6hyqYStB">Peractis partibus duabus huius tertii libri, quia ostensum est quid senserunt antiqui
                     Philosophi de regimine ciuitatis regni, et determinatum est qualiter sit ciuitas atque regnum tempore pacis.
                     Reliquum est tractare de tempore bellico, ut sciant Reges et Principes qualiter committenda sint bella. Nam
                     ut plurimum bellorum industria, ut patet per Vegetium in De re militari, plus confert ad obtinendam
                     victoriam, quam faciat multitudo vel fortitudo bellantium. Opus autem bellicum (ut patebit in sequendo)
                     continetur sub militari: quare si de opere bellico tractare volumus, videndum est quid sit militia, et ad
                     quid sit instituta. Sciendum igitur militiam esse quandam prudentiam, siue quandam speciem prudentiae.
                     Possumus autem, quantum ad praesens spectat, distinguere quinque species prudentiae: videlicet prudentiam
                     singularem, oeconomicam, regnatiuam, politicam siue ciuilem, et militarem. Dicitur enim aliquis habere
                     singularem vel particularem<pb n="556"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/556.pdf"
                     /> prudentiam, quando seipsum scit regere et gubernare: et haec est minor prudentia, quam oeconomica et
                     regnatiua. Nam minus est, scire regere seipsum, quam scire regere familiam, et ciuitatem, aut regnum. Secunda
                     species prudentiae dicitur esse oeconomica. Nam prudens ex hoc aliquis dicitur, ut patet ex septimo
                     Ethicorum: quia scit bene consiliari, et bene dirigere ad bonum finem: ubi ergo reperitur alia et alia ratio
                     boni, ibi reperitur alia et alia species prudentiae: quare cum bonum domesticum, et bonum totius familiae sit
                     aliud bonum a bono alicuius singularis personae, sicut bonum commune est aliud a bono aliquo singulari,
                     oeconomicam prudentiam, per quam quis scit regere domum et familiam, oportet esse aliam a prudentia, qua quis
                     nouit seipsum regere. Tertia species prudentiae dicitur esse regnatiua vel legum positiua. Nam sicut persona
                     aliqua singularis est pars domus, ita domus est pars ciuitatis, et regni: et sicut bonum commune est aliud a
                     bono alicuius singularis personae, sic bonum ciuitatis et regni est aliud a bono domestico. Prudentia ergo
                     regnatiua et legum positiua, idest prudentia quae requiritur in Rege et principante, cuius est leges ferre,
                     et regere regnum et ciuitatem, est alia a prudentia oeconomica quae requiritur in patrefamilias, cuius est
                     gubernare domum: immo quanto bonum ciuitatis et regni excedit bonum domesticum, et bonum alicuius
                     particularis personae, tanto prudentia quae requiritur in Rege oportet excedere prudentiam patrisfamilias,
                     vel prudentiam alicuius particularis hominis. Propter quod bene dictum est quod ait Vegetius in primo libro
                     de re militari, quod neque quemquam magis decet vel meliora scire, vel plura quam Principem, cuius doctrina
                     omnibus prodesse potest. Inde est igitur quod in erudiendo Reges et Principes, hunc totalem librum diuisimus
                     in tres libros. Quia in primo libro docuimus Regem esse prudentem prout Rex aut Princeps est quaedam persona
                     in se, et prout<pb n="557"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/557.pdf"
                     />habet seipsum regere: In secundo vero docuimus ipsum ut est paterfamilias, et ut habet dispensare bona
                     domestica. In tertio vero eruditur Rex aut Princeps ut est caput regni aut principatus, et ut habet ferre
                     leges et gubernare ciues. Omnes autem tres prudentias decet habere Regem, videlicet particularem, oeconomicam
                     et regnatiuam. Quarta species prudentiae dicitur esse politica siue ciuilis. Nam sicut in principante
                     requiritur excellens prudentia qua sciat alios regere, sic in quolibet ciue requiritur prudentia aliqualis
                     qua noscat adimplere leges et mandata principantis. Non enim sic obsequitur ciuis principanti aut Regi, sicut
                     martellus fabro: quia in martello nulla est cognitio, sed solum agitatur a fabro, sed in ciue requiritur
                     prudentia aliqua per quam habeat bonam opinionem de iis quae imperantur a Rege. Differt autem haec prudentia
                     a prudentia particulari, quam collocauimus in prima specie. Nam aliud est quod sciat se regere ut est aliquid
                     in se, et aliud ut subiectus principanti. Nam et si quis solitariam vitam duceret, adhuc oporteret ipsum
                     habere aliqualem prudentiam qua sciret se regere et gubernare: non tamen esset in ipso prudentia ciuilis, nec
                     oeconomica, nec regnatiua, quia non esset ciuitas nec pars ciuitatis. Quinta species prudentiae dicitur esse
                     militaris. Nam regimen regni, et ciuitatis, si sit rectum et ordinatum, assimilatur iis quae videmus in uno
                     et eodem homine. Sicut ergo quilibet homo habet duas virtutes animae. Unam per quam sequitur bonum et fugit
                     malum. Et aliam per quam aggreditur, et resistit prohibentibus. Sic quaelibet ciuitas et regnum indiget
                     duplici virtute, et duplici prudentia, videlicet legum positiua, et militari: ut per legum positiuam tota
                     ciuitas et totum regnum prosequatur proficua, et fugiat nociua: per militarem vero et per operationem
                     bellicam aggrediatur, et superet impedientia et prohibentia. Militaris ergo est<pb n="558"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/558.pdf"
                     />quaedam species prudentiae, per quam superantur hostes et prohibentes bonum ciuile et commune. Ex hoc autem
                     apparet ad quid sit militia instituta. Nam sicut leges (ut supra ostendebatur) principaliter respiciunt
                     commune bonum, sic et militia principaliter instituta est ad defensionem communis boni, ut ciuitatis, aut
                     regni. Quare cum commune bonum directe videatur impediri per impugnationem hostium, ex consequenti vero ex
                     seditione ipsorum ciuium, et ex oppressione debilium personarum, dicere possumus quod sicut ad fortem
                     principaliter spectat bene se habere in opere bellico, ex consequenti vero spectat ad ipsum bene se habere in
                     aliis terribilibus sic etiam ad milites principaliter spectat bene se habere in opere bellico, et per
                     actiones bellicas opprimere impedimenta hostium: ex consequenti vero spectat ad ipsos secundum iussionem
                     regiam et secundum mandata principantis impedire omnes seditiones ciuium et omnes oppressiones eorum qui sunt
                     in regno, per quas turbari potest tranquillitas ciuium et commune bonum. Hanc autem prudentiam videlicet
                     militarem, maxime decet habere Regem. Nam licet executio bellorum, et remouere impedimenta ipsius communis
                     boni, spectet ad ipsos milites, et etiam ad eos quibus ipse Rex aut Princeps voluerit committere talia: scire
                     tamen quomodo committenda sint bella, et qualiter caute remoueri possint impedientia commune bonum, maxime
                     spectat ad principantem. Ex hoc ergo patere potest, quales sint ad militiam admittendi. Nam militia videtur
                     esse quaedam prudentia operis bellici, ordinata ad commune bonum: videntur enim se habere milites in opere
                     bellico, sicut magistri et doctores in scientiis aliis. Quare sicut nullus efficiendus est magister in aliis
                     scientiis, nisi constet ipsum esse doctum in arte illa: sic nullus assumendus est ad dignitatem militarem,
                     nisi constet ipsum diligere bonum regni et commune, et nisi spes habeatur quod sit bonus in opere bellico;<pb
                        n="559"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/559.pdf"
                     />et quod velit secundum iussionem principantis impedire seditiones ciuium, pugnare pro iustitia et pro
                     iuribus, remouere quaecunque impedire possunt commune bonum. Ex hoc etiam patere potest omnem bellicam
                     operationem contineri sub militari. Nam licet bellare contingat homines pedites, vel etiam equestres non
                     existentes milites: debent tamen milites esse magistri bellorum, et ordinatores aliorum in bello: ideo sub
                     militari dicitur opera bellica contineri.</p>
               </div>
               <div type="chapitre" n="3.3.2">
                  <head>Quae sunt regiones illae, in quibus sunt meliores bellatores, et ex quibus artibus eligendi sunt homines
                     bellicosi. Cap. II.</head>
                  <p> Videtur (quantum ad praesens spectat) in opere bellico duo necessaria esse, strenuitas bellandi, et
                     prudentia erga bella. Quare si scire volumus in quibus regionibus meliores sunt bellatores, oportet attendere
                     circa praedicta duo. In partibus igitur nimis propinquis soli, non sunt eligendi bellantes: quia in eis
                     deficit strenuitas et animositas circa bellum, ut ait Philosophus 7 Polit’. Ratio autem huius assignatur a
                     Vegetio primo libro De re militari capitulo secundo, ubi dicitur. Nationes quae vicinae sunt soli, nimio
                     calore siccare; amplius quidem sapiunt, sed modicum abundant in sanguine, et propterea non habent constantiam
                     pugnandi neque fiduciam, quia naturaliter metuunt vulnera. Nam cum naturaliter habeant modicum sanguinis,
                     naturaliter timent sanguinis amissionem: non ergo sunt prompta ad bella, nec ad percussiones. Rursus in
                     partibus nimis septentrionalibus, et nimis a sole remotis, non sunt eligendi bellantes: quia et si illis est
                     sanguinis copia, ut vulnera non metuant, tamen propter sanguinis abundantiam et impetum, sunt quasi furibundi
                     et imprudentes. <pb n="560"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/560.pdf"
                     />Ideo non omnino sunt utiles operibus bellicis, quia consilium et prudentia in dimicando non est modicum
                     utilis. Experimento enim videmus, et plane hoc vult Philosophus 7 Politicorum quod gentes nimis propinquae
                     soli abundant sagacitate et industria, sed deficiunt impetu et animositate. Gentes vero a sole remotae e
                     contrario, prudentia deficiunt, et animositate superant. Quare si tam animositas quam industria necessaria
                     est in bellis, ex neutris partibus eligendi sunt bellatores; sed ex regione media, nec omnino a sole remota,
                     nec omnino soli propinqua eligendi sunt bellantes, ut tam prudentia quam animositate participent. Aduertendum
                     tamen circa talia, documenta accipienda esse ut in pluribus. Nam in omnibus partibus sunt aliqui industres,
                     et aliqui animosi: ut plurimum tamen soli propinqui animositate deficiunt, remoti vero prudentia. Aduertendum
                     etiam quod licet in bellis tam animositas, quam etiam prudentia sit necessaria, magis tamen animositas est
                     utilis. Ideo et si gentes omnino propinquae soli, et omnino remotae non sunt penitus utiles actibus bellicis:
                     magis tamen inter medias regiones eligendi sunt ad opera bellica remotiores a sole, quam propinquiores, ut
                     magis animositate participent. Viso ex quibus partibus meliores sunt bellatores: videre restat, ex quibus
                     partibus eligendi sunt bellantes. Enumeranda sunt igitur ea quae requiruntur in hominibus bellicosis, ut
                     sciamus quales homines sunt eligendi ad bellum, et ex quibus artibus sunt assumendi bellantes. Sciendum ergo
                     quod cum bellantes debeant habere membra apta et assueta ad percutiendum, non debeant horrere sanguinis
                     effusionem, debeant esse animosi ad inuadendum, et etiam potentes ad tolerandum labores: dicere possumus quod
                     Fabriferrarii, et carpentarii utiles sunt ad opera bellica: quia ex arte sua habent brachia apta et assueta
                     ad percutiendum. Sic etiam utiles sunt Macellarii: quia non horrent sanguinis effusionem, cum assueti<pb
                        n="561"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/561.pdf"
                     />sint ad occisionem animalium, et ad effundendum sanguinem Venatores etiam aprorum admittendi sunt ad
                     huiusmodi opera: quia non sine magna audacia contingit aliquos inuadere apros. Sunt ergo tales animosi et
                     strenui ad bellandum. Imo forte non minus periculosum est bellare cum apro, quam pugnare cum hoste. Nam non
                     timentes aprorum pericula, signum est eos non timere hostium bella. Rursus venatores ceruorum non sunt
                     repudiandi ab actibus bellis: eo quod tales assueti sunt ad labores nimios. Ex his ergo artibus propter ea
                     quae diximus eligendi sunt bellatores. Barbitonsores autem et sutores, si consideretur ars propria, ad pugnam
                     sunt inutiles. Nam nunquam bene vibrant clauam, aut ensem qui debet habere manum leuem, et non est assuetus
                     retinere in manibus nisi rasorium aut acum. Quae enim proportio est acus ad lanceam, et rasorii ad clauam?
                     Sic etiam Apothecarii, Aucupes, et Piscatores non sunt eligendi ad huiusmodi opera: eo quod non habeant artem
                     conformem operibus bellicosis. Potest ergo contingere quod in qualibet arte sint aliqui bellicosi et audaces;
                     aliqui vero timidi et pusillanimes. Sed quantum est ex genere artis, et prout ars ipsa reddit hominem aptum
                     ad opus bellicum, aliqua genera artium diximus utilia ad actiones bellicas, et aliqua inutilia.<pb n="562"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/562.pdf"
                     /></p>
               </div>
               <div type="chapitre" n="3.3.3">
                  <head>In qua aetate assuescendi sunt iuuenes ad opera bellica, et ex quibus signis cognoscere possumus homines
                     bellicosos. Cap. III.</head>
                  <p> Diximus supra, Philosophum velle in 8 Polit’ Iuuenes a quartodecimo anno ultra assuefaciendos esse ad
                     labores fortes, ut ad labores militares et bellicosos. Quod concordat cum Vegetio de re militari dicente,
                     quod a tempore pubertatis assuescendi sunt iuuenes ad militares labores. Imo quia quae a iuuentute inchoamus,
                     nimis diligimus et delectamur in illis: si vult legislator ciues bellatores facere, et reddere ipsos aptos ad
                     pugnandum, potius debet praeuenire tempus quam praetermittere. Nam ut ait Vegetius, melius est ut iuuenis
                     exercitatus causetur aetatem nondum aduenisse pugnandi gratia, quam doleat praeteriisse. Est etiam specialis
                     ratio, quare oporteat iuuenes ab ipsa iuuentute assuescere ad artem bellandi: quia non parua nec leuis ars
                     esse videtur armorum industria. Nam siue equitem siue peditem oportet esse bellantem, quasi fortuito videtur
                     peruenire ad palmam, si caret industria bellandi. Tam enim in pedestri quam etiam in equestri pugna, sunt
                     multae adhibendae cautelae. Fatuum est quidem non prius, sed tunc velle addiscere bellare, quando imminet
                     necessitas pugnandi, ubi vita periculis mortis exponitur. Ut ergo bellatores habeant spatium addiscendi
                     singula, quae requiruntur ad bellum; ab ipsa pubertate assuescendi sunt ad opera bellica. Quare si legislator
                     ut Rex aut Princeps debeat committere bellum, viros exercitatos et bellatores strenuos debet assumere. Viso
                     in qua aetate assuescendi sunt qui debent effici bellatores ad actiones bellicas: videre restat, ex quibus
                     signis cognosci habeant homines bellicosi. Sciendum igitur viros audaces<pb n="563"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/563.pdf"
                     />et cordatos utiliores esse ad bellum, quam timidos. Rursus, homines fortes et duros corpore, quia
                     potentiores sunt viribus, sunt magis eligendi ad opus bellicum. Amplius cum videamus aliqua animalia
                     bellicosa, aliqua vero timida: homines similiores animalibus bellicosis, utiliores videntur esse ad bellum.
                     Tribus igitur generibus signorum cognoscere possumus bellicosos viros. Primo quidem per signa, secundum quae
                     arguitur animositas et audacia. Secundo vero per signa, secundum quae ostenditur virilitas, et fortitudo
                     corporis. Tertio autem per signa, secundum quae conformamur animalibus bellicosis. Sunt autem signa, per quae
                     ostenditur animositas et strenuitas cordis, vigilantia oculorum, et erectio ceruicis. Ideo dicit Vegetius,
                     quod adolescens Martio operi deputandus debet esse vigilantibus oculis, et erecta ceruice. Signa vero, per
                     quae ostenditur fortitudo corporis et vires membrorum, sunt durities carnis, et compactio neruorum,
                     masculorum, et lacertorum. Nam secundum Philos’ 8 Polit’ opus bellicosum, et industria mentis, omnino
                     requirunt modum contrarium. Nam ut scribitur in 2 de Anima, molles carne aptos mente dicimus. Sed e contrario
                     dicimus, duri carne habentes compactos neruos, et lacertos, sunt virosi et fortiores corpore, sunt aptiores
                     ad pugnam. Signa vero conformantia nos animalibus bellicosis, sunt magnitudo extremitatum, et latitudo
                     pectoris. Videmus enim leones animalium fortissimos habere magna brachia, et latum pectus. Quando igitur in
                     homine videmus, quod sit vigilans oculis, erectus ceruice, durus in carne, compactus in neruis et musculis,
                     habens longa brachia, et latum pectus, debemus arguere ipsum esse bellicosum, et aptum ad pugnam. Tales ergo
                     quaerendi sunt bellatores, quia ut plurimum contingit eos esse aptos ad actiones bellicas.<pb n="564"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/564.pdf"
                     /></p>
               </div>
               <div type="chapitre" n="3.3.4">
                  <head>Quae, et quot habere debet homines bellicosi, ut bene pugnent, et ut eos strenue bellare contingat. Cap.
                     IV.</head>
                  <p> Quantum ad praesens spectat, enumerare possumus octo, quae habere debent homines bellatores: secundum quae
                     (quantum ad praesens spectat) inuestigare poterimus quos aut quales bellatores debet Rex aut Princeps
                     eligere. Primo enim oportet pugnatiuos homines posse sustinere magnitudinem ponderis. Secundo posse sufferre
                     quasi assiduos membrorum motus, et labores magnos. Tertio posse tolerare parcitatem victus. Quarto non curare
                     de incommoditate iacendi et standi. Quinto quasi non appretiare corporalem vitam. Sexto non horrere sanguinis
                     effusionem. Septimo habere aptitudinem, et industriam ad protegendum se et feriendum alios. Octauo
                     verecundari et erubescere eligere turpem fugam. Est enim primo necessarium bellantibus posse sustinere
                     ponderis magnitudinem. Nam inermes a quacunque parte foriantur, succumbunt: quare nisi quis posset sustinere
                     armorum pondera, inutilis est ad bellum. Secundo bellantibus expedis posse sufferre quasi assiduos membrorum
                     motus. Nam si quis in bello non continue se ducat, aduersarius non fallitur in percutiendo, quare semper
                     exponitur ad sustinendum fortiores ictus: expertum est enim quod homine continue se ducente et mouente, vix
                     aut nunquam ad plenum aliqua percussio potest ipsum attingere, sed semper vulnera subterfugit. Nam sicut si
                     signum se moueret et non staret fixum, non sic de facili percuteretur ab arcu, sic homo se circumuoluens, non
                     sic de facili vulneratur ab hoste. Continuus ergo membrorum motus est necessarius ad vitandum plagas. Sic
                     etiam est necessarius ad incutiendum eas: propter quod tales debent esse<pb n="565"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/565.pdf"
                     />homines pugnatiui, ut diu tolerare possint assiduum membrorum motum. Tertio homines pugnatiuos decet non
                     curare de parcitate victus. Nam graue est, ultra armorum pondera et eorum quae requiruntur ad defensionem
                     exercitus, deferre in abundantia victualium copiam: immo et si adesset pugnantibus ciborum ubertas, adhuc
                     esset eis necessaria abstinentia, et non grauari ex nimio cibo, ut laborem pugnandi melius tolerare possent.
                     Quarto decet eos non curare de incommoditate iacendi et standi. Nam expedit aliquando pugnantibus die
                     noctuque esse in armis: propter quod nec in stando, nec in iacendo est eis commodum aut requies. Quinto decet
                     ipsos propter iustitiam et commune bonum quasi non appretiari corporalem vitam. Nam cum tota operatio bellica
                     exposita sit periculis mortis, nunquam quis est fortis animo et bonus bellator, nisi aliquo modo sit
                     impauidus circa pericula mortis. Spectat enim ad fortem et ad bonum bellatorem, ut innuit Philosophus 3
                     Ethic’ non curare in bello bene mori. Tunc enim quis dicitur bene mori in bello, quando iuste bellans, ut pro
                     defensione patriae, vel aliquo alio magno bono, iuste et audacter exponit se mortis periculis. Cum autem
                     quis, ultra quam debeat, diligit corporalem vitam, de facili eligit turpem fugam. Sexto pugnantes non debent
                     horrere sanguinis effusionem. Nam si quis cor molle habens, muliebris existens, horreat effundere sanguinem;
                     non audebit hostibus plagas infligere, et per consequens bene bellare non potest. Septimo decet eos habere
                     aptitudinem, et industriam ad protegendum se, et ad feriendum alios. Nam ut dicitur Ethic’ primo, Finis
                     militaris, est victoria. Sed cum omnis bellica operatio contineatur sub militari, ut supra ostendebatur, et
                     ut habetur a Philosoph’ circa principium Ethic’ omnis actionis bellicae dicetur victoria esse finis. Quare
                     cum maxime contingat bellantes vincere, si bene sciant se protegere et alios ferire; industria protegendi, et
                     feriendi valde est expediens bellatoribus. Qualiter, <pb n="566"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/566.pdf"
                     />autem talis industria habeatur, et qualiter sit feriendum hostem, et quae adminiculantur ad ista, infra
                     patebit. Octauo decet bellatores verecundari, et erubescere turpem fugam. Nam, ut dicitur 3 Ethic’ apud illos
                     sunt viri fortissimi, apud quos honorantur fortes. Inter caetera autem quae reddunt hominem bellicosum, est
                     diligere honorari expugna, et erubescere turpem fugam. Aduertendum autem quod cum dicimus, bellatores non
                     habere effusionem sanguinis, non debere multum appretiari corporalem vitam, et caetera quae diffusius
                     connumerauimus: intelligendum est, si habeat iustum bellum. Nam pro defensione iustitiae et pro communi bono
                     exponenda est periculo corporalis vita, non est cauenda effusio sanguinis, et caetera alia sunt fienda, per
                     quae iustitia et commune bonum defendi potest. Ex his autem plane patet, quales bellatores, et quos viros
                     pugnatiuos Rex aut Princeps eligere debeat. Nam illi sunt eligendi in quibus plura reperiuntur de iis quae
                     requiruntur ad pugnam. </p>
               </div>
               <div type="chapitre" n="3.3.5">
                  <head>Qui sunt meliores bellatores, an urbani et nobiles, vel agricolae et rurales. Cap. V.</head>
                  <p n="bLQyaSAsrY">Numeratis iis quae habere debent bellatores viri: restat inquirere, qui sunt meliores
                     bellantes, an urbani an nobiles, an rurales. Videtur autem si considerentur praedicta, rurales meliores esse.
                     Huiusmodi autem opinionis visus est esse Vegetius, dicens: Numquam credo potuisse dubitari aptiorem armis
                     esse rusticam plebem. Ad hoc etiam videntur facere quae superius diximus.</p>
                  <p n="RqYCLmfjzo"> Dicebatur enim, viros pugnatiuos tales esse debere, qui possent sustinere magnitudinem
                     ponderis, continuum laborem membrorum, parcitatem victus, et incommoditatem iacendi et standi, non timere
                     mortem, non horrere sanguinis effusionem,<pb n="567"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/567.pdf"
                     />et cetera alia quae tetigimus in capitulo praecedenti.</p>
                  <p n="VHkXJSecKw"> Constat autem ruralem populum habere maxime praedicta. Sunt enim rustici assueti ad
                     magnitudinem ponderum non enim in bellis grauabit eos armorum sarcina, qui assidue tempore pacis assueti sunt
                     ad maiora pondera. Nec etiam eos fatigabit cursus vel ductio brachiorum, vel aliorum membrorum motus, qui ad
                     hos et ad maiores sunt continue assueti. Rursus, eos non affliget parcitas victus, quibus potus aquae
                     satisfaciebat in siti, et grossus panis sufficiebat ad esum. Amplius, rurales non affliguntur ex
                     incommoditate iacendi vel standi, qui solis ardorem non timent, umbras non curant, balneorum solatia
                     nesciunt, in solida terra iacentes suauius dormiunt, quam urbani et nobiles requiescant in fulcris. Hos etiam
                     probabile est non multum timere mortem. Nam tanto quis magis mortem timere videtur, quanto magis delicate
                     vixit, et quanto plurimum solatiorum est expertus in vita. Hi etiam non videntur horrere effusionem
                     sanguinis. Nam inter ceteras gentes ruralium gens videtur esse crudelius. Ad haec igitur intendentibus
                     videtur censendum esse meliores bellatores esse rurales. Sunt autem alia, per quae videtur ostendi, urbanos
                     et nobiles meliores esse pugnantes. Nam inter cetera, per quae quis redditur bonus pugnatiuus, est (ut
                     dicebatur) velle honorari ex pugna, et erubescere turpem fugam. Hoc est enim (ut ait Philosophus 3 Ethic’)
                     quod Hectorem fecit audacem. Dicebat enim Hector, Si ex pugna fugiam, Polydamas mihi redargutiones ponet. Sic
                     etiam et Diomedes hoc modo effectus fuit strenuus, quia dicebat, Si in bello terga vertam, Hector cum
                     concionabitur inter Troianos, dicet, A me deuictus est Diomedes. Quare cum velle honorari et erubescere de
                     aliquo turpi facto, magis conueniat nobilibus quam rusticis, ii meliores esse videntur ad pugnam, eo quod
                     verecundentur fugere. Rursus, in bello multum valet industria et prudentia. Nam sagacitas et versutia
                     aliquando plus faciunt ad<pb n="568"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/568.pdf"
                     /> obtinendam victoriam, quam corporis fortitudo. Quare cum communiter nobiles homines industriores sint
                     rusticis, sequitur hos meliores esse pugnantes. Videntur enim haec duo maxima esse ad obtinendam victoriam,
                     videlicet erubescentia fugiendi, et sagacitas bellandi.</p>
                  <p n="JSzUPipHus"> Ut ergo sciatur quid sit de quaesito tenendum, oportet aduertere, quod secundum diuersitatem
                     pugnarum diuersi eligendi sunt bellatores. Potest enim esse pugna pedestris, et equestris. In pedestri itaque
                     certamine magis eligendi sunt rurales, quam nobiles: eo quod illis maxime valet assuefactio ad portationem
                     ponderum, et tolerantiam laborum. In equestri vero magis eligendi sunt ipsi nobiles: eo quod equorum ipsorum
                     fortitudo supplet defectum, quem patiuntur nobiles in non posse tantos sustinere labores, quantos
                     consueuerunt sustinere rurales. In huiusmodi enim pugna nimium valet bellandi sagacitas sociata erubescentiae
                     fugiendi. </p>
                  <p n="xVsoIxiTGZ">Sciendum tamen quod ut nobiles ex omni parte efficiantur strenui bellatores, assuefaciendi
                     sunt ad portandum armorum pondera, et ad sustinendum laborem: et motum brachiorum, et aliorum membrorum
                     corporis ut requirit operatio bellica. Quae autem, et quot sunt illa, ad quae debeant exercitari bellantes;
                     in sequenti capitulo ostendetur.<pb n="569"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/569.pdf"
                     /></p>
               </div>
               <div type="chapitre" n="3.3.6">
                  <head>Quod in opere bellico nimium valet exercitatio armorum, et quod ad incedendum gradatim, et passim, et ad
                     cursum, et saltum exercitandi sunt bellatores. Cap. VI.</head>
                  <p n="iAklKkTVJZ">Recitat Vegetius in libro De re militari, exercitationem armorum, et industriam bellandi
                     fuisse ea, quae terrarum orbem Romano Populo subiecerunt. <seg xml:id="JIsaj92">Nam quid potuisset paucitas
                        Romanorum aduersus multitudinem Hispanorum, contra dolos Afrorum, et prudentias Graecorum, nisi plus illis
                        fuissent exercitati in armis, et magis habuissent bellandi industriam</seg>.</p>
                  <p n="gnPRxGrfip"> Non est enim inconueniens virum prudentem et sagacem in uno, propter particularium
                     inexperientiam esse imprudentem in aliquo. Unde multotiens contingit, quod prudentes in rebus aliis propter
                     inexercitium armorum non sunt industres in bellis. Exercitium enim in quolibet negocio praebet audaciam, ut
                     non metuat illud facere. Nam quia secundum Vegetium: Nemo facere metuit, quod se bene didicisse confidit.
                     Inde est quod tantum valet armorum exercitatio, quod in bellorum certamine paucitas exercitata plus valet (si
                     sit prompta) ad victoriam: et multitudo rudis, et indocta semper sit exposita ad fugam et ad eaedem. Viso
                     armorum exercitium esse perutile ad opera bellica, restat ostendere quomodo exercitandi sunt bellantes ad
                     incedendum gradatim, et passim, et ad cursum et ad saltum. Nam ista (ut in prosequendo patebit) necessaria
                     sunt in bellis: et inexercitatio circa ipsa bellantibus est nociua. Primo enim milites et ipsi pedites, et
                     uniuersaliter bellantes assuescendi sunt ad gradum et passum bellicum, ut gradatim pergant ita, ut quilibet
                     se in suo ordine teneat. Nam si acies siue<pb n="570"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/570.pdf"
                     />peditum siue militum non ordinate incedat, duo mala inde consequuntur. Nam non seruato debito ordine, in
                     una parte erit acies quasi sparsa et peruia, ultra quam debeat. In alia vero arcta et stricta, plus quam
                     oporteat. Primo ergo ex eo quod in aliqua parte peruia est, citius ab hoste perforabitur, et per consequens
                     debellabitur. Secundo in parte illa in qua nimis arctum est, impedietur ad percutiendum. Nam cum bellator a
                     suo consocio nimis comprimitur, sua impediuntur brachia, ne possit hostibus plagas infligere. Haec enim duo
                     in acie sunt necessaria: ut scilicet non possit de facili perforari ab hostibus, et non impediatur ad
                     percutiendum. Quod, nisi seruato debito gradu, et debito ordine in incessu, fieri non potest. Tam ergo
                     pedites quam equites bellatores antequam bella exerceant sunt multotiens simul congregandi, et exercitandi,
                     ut onerat armis ordinate incedant, ac si deberent pugnam committere. Et cum viderit magister bellorum aliquem
                     non tenere ordinem debitum in acie, ipsum increpet et corrigat: vel si nimis delinquat, ipsum omnino repellat
                     ab acie tanquam inutilem bellatorem.</p>
                  <p n="KzGFWVdgWg">Secundo exercitandi sunt bellatores tam pedites quam equites ad cursum, ut sint habiles in
                     praecurrendo. Videtur enim hoc valere ad tria. Primo ad explorandum inimicorum facta. Nam bonum est in
                     exercitu aliquos exiliores praecurrere, qui de facili non possint ab ipsis hostibus comprehendit, explorantes
                     conditiones et facta hostium. Secundo hoc est utile ad obtinendum meliorem locum. Nam et locus multum facit
                     ad pugnam. Ideo si bellatores exercitati sunt ad cursum, facilius obtinebunt aptiorem locum ad pugnandum. Est
                     etiam hoc utile ad prosequendum hostes fugientes. Nam non de facili quis potest euadere manus agilium et
                     praecurrentium.</p>
                  <p n="aJDNVXPGgM">Tertio exercitandi sunt bellatores ad saltum, ut sciant saltim, vel per saltum incedere. Quod
                     etiam ad tria est utile. Primo ad remouendum impedimenta.<pb n="571"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/571.pdf"
                     />Secundo ad terrendum aduersarios. Tertio ad infligendum maiores plagas. Contingit enim aliquando inuenire
                     fossas et alia impedimenta in via, quae sine saltu in via transire non possunt: quare utile est ad remouenda
                     impedimenta, ut equites sic sint docti, ut sciant equum sic pungere, ut per saltum foueas et alia impedimenta
                     pertranseant: et pedites, et etiam milites, si contingat eos pedestres esse, si volunt boni bellatores
                     existere, sic ab ipsa iuuentute exercitandi sunt ad saliendum, ut possint per saltum foueas, et alia
                     impedimenta transire. Terrentur etiam ex hoc aduersarii, quando sic vident hostes per saltum incedere.
                     Rursus, ipse saltus ratione motus facit ut plaga amplior infligatur. </p>
               </div>
               <div type="chapitre" n="3.3.7">
                  <head>Quod non sufficit ad incedendum serio et gradatim, et ad cursum et saltum exercitare bellantes, sed sunt
                     plura alia ad quae exercitandi sunt homines bellicosi. Cap. VII.</head>
                  <p n="vMNovGxsqW">Possumus autem praeter tria praedicta, ad quae exercitandos diximus bellantes, enumerare octo
                     alia, ad quae exercitari debent homines bellicosi. Primo enim exercitandi sunt ad portandum pondera. Secundo
                     ad inuadendum et percutiendum cum claua. Tertio ad emittendum tela siue iacula, et ad percutiendum cum
                     lancea. Quarto ad iaciendum sagittas. Quinto ad proiiciendum lapides cum fundis. Sexto ad percutiendum cum
                     plumbatis. Septimo ad ascendendum equos. Octauo ad sciendum artem natandi. Esset etiam ulterius dicendum,
                     quomodo exercitandi sunt bellatores ad percutiendum cum gladiis et ensibus. Sed de hoc speciale capitulum
                     faciemus.</p>
                  <p n="PJUrHcPktp">Primo enim sunt bellatores exercitandi ad portandum pondera, ut plus ponderis portare
                     assuescant etiam<pb n="572"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/572.pdf"
                     />quam sit armorum sarcina. Nam consuetudo est quasi natura quaedam. Cum ergo quis assuetus ad portandum
                     maius pondus, videtur sibi quasi quod leuis incedat, si oneretur quodam minori pondere. Rursus, non solum
                     arma, sed etiam plura alia sunt ferenda in bello: ideo etiam ad maiora pondera non est inutile assuescere
                     bellatores.</p>
                  <p n="srHuiFaJSj">Secundo exercitandi sunt bellantes adinuadendum et percutiendum cum claua. Recitat enim
                     Vegetius, quod antiquitus apud Romanos in campo aliquo multi pali infigebantur, et iuuenes quos volebant
                     facere optimos bellatores exercitabant ad palos illos ita, ut quilibet haberet scutum dupli ponderis quam sit
                     scutum, quod portatur in bello, et clauam ligneam etiam dupli ponderis: et quilibet illorum iuuenum sic
                     oneratus contra aliquem illorum palorum quasi contra aduersarium incedebat, et nunc percutiebat palum in
                     summitate, nunc in imo, nunc medio, et contra palum illum sic impetuose se gerebat percutiendo ipsum, et alia
                     faciendo quae requiruntur ad bellum, ac si contra hostem dimicaret: et cum diu mane et sero iuuenes sic
                     exercitati essent, cum postea veniebant ad bellum, non grauabantur in percutiendo cum claua, vel in
                     sustinendo quoscunque labores bellicos.</p>
                  <p n="XtRNAbwaqz">Tertio exercitandi sunt bellatores admittendum tela et iacula, et ad percutiendum cum lancea:
                     quod etiam ad defixum palum fieri habet. Fiebat enim antiquitus ut cum iuuenes exercitati erant ad
                     percutiendum palos infixos cum claua, quod exercitabantur ad percutiendum cum telo vel cum iaculo, siue cum
                     lancea. Stabant enim a remotis et assuefaciebant brachia, ut possent palum percutere, vel saltem prope ipsum
                     proiicere. Est autem attendendum quod in proiiciendo telum, aut lanceam primo vibrandum est telum ipsum, et
                     postea fortiter impellendum: vibrato enim telo propter maiorem motum quem efficit in aere, longius pergit et
                     amplius vulnus infligit.</p>
                  <p n="fCalBJOICR">Quarto exercitandi sunt bellantes ad iaciendum sagittas, vel cum arcubus, vel cum<pb n="573"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/573.pdf"
                     />ballistis. Nam quia contingit quod ipsos hostes non possumus immediate attingere, utile est eos sagittis
                     impugnare: immo dato quod pugnantes se cum hostibus possint coniungere, antequam coniungantur proficuum est
                     eos arcubus et ballistis terrere. Legitur enim de Africano Scipione, qui cum pro populo Romano certare
                     deberet, non aliter contra hostes se obtinere credebat, nisi in omnibus aciebus electos sagittarios
                     miscuisset.</p>
                  <p n="uLzXXraXYV">Quinto, sunt bellatores exercitandi ad iaciendum lapides cum fundis. Hic enim modus bellandi
                     in quibusdam marinis Insulis fuit inuentus, in quibus pueri (ut Vegetius recitat) adeo industres erant, ut
                     matres nullum cibum eis exhiberent, quem non primo cum funda percuterent. Est enim hoc exercitium utile, quia
                     fundam portare, nullus est labor. Interdum tamen euenit, ut in lapidosis locis habeatur conflictus, et ut
                     mons si taliquis defendendus. In impugnatione etiam castrorum et ciuitatum non inutile est lapides cum fundis
                     eiicere.</p>
                  <p n="NXtUQbqCOg">Sexto, exercitandi sunt bellantes ad percutiendum cum plumbatis. Nam pila plumbea vel ferrea
                     cum cathena aliqua coniuncta manubrio ligneo vehementem ictum reddit. Nam propter vehementiorem motum aeris,
                     vehementius percutit pila cum cathena hastae infixa, quam si ipsi hastae, vel ipsi manubrio ligneo esset
                     coniuncta. Ad omne enim genus percussionum exercitandi sunt bellantes, ut contra alios et alios hostes,
                     aliter et aliter percutiendo, dimicent.</p>
                  <p n="gzUVyZrHir">Septimo, bellatores exercitandi sunt ad ascensiones equorum. Nam, ut Vegetius recitat, fiebant
                     antiquitus equi lignei, ad quos ascendendos iuuenes, in hyeme exercitabantur sub tecto: aestate vero in
                     campo; et primo equos illos ascendebant inermes, deinde armati: et adeo ad hoc assuescebant, ut a sinistris
                     et a dextris, et undique equos illos ascenderent. Imo (quod plus erat) euaginatis mediis gladiis ascendebant
                     in illos. In tantum ergo circa hoc exercitabantur in pace, quod in tumultu praelii sine mora de facili
                     ascendebant equos.</p>
                  <p n="yWZMRbjBhA"><pb n="574"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/574.pdf"
                     />Octauo, assuescendi sunt bellatores, ut etiam natare sciant. Nam non semper pontes sunt prompti: et
                     multotiens ignoratur aquae profunditas; propter quod ex ignorantia natandi, contingit multos periclitatos
                     esse. Inde est quod apud Romanos antiquitus consuetudo erat, quod iuuenes futuri bellatores postquam per
                     magnam partem dici exercitati essent ad arma, si tempus erat natationi congruum, ducebantur ad fluuium, ut
                     artem natandi addiscerent. Immo non solum pedites, sed equites, et etiam ipsos equos ad natandum exercebant.
                     Aduertendum autem quod praedictorum exercitiorum quaedam sunt magis propria equitibus, quaedam peditibus,
                     quaedam utrisque. Quod quomodo sit, non magna consideratione eget, et solertem mentem latere non potest. Nam
                     ascendere equos, est proprium equitibus: proiicere lapides cum funda, videtur esse proprium peditibus. Alia
                     vero sunt aliquo modo applicabilia ad utrosque. </p>
               </div>
               <div type="chapitre" n="3.3.8">
                  <head>Quod utile est in exercitu facere fossas, et construere castra, et qualiter castra sunt construenda, et
                     quae sunt attendenda in constructione castrorum. Cap. VIII.</head>
                  <p>Negocia bellica inter caetera periculosiora esse videntur, ideo in eis est magna diligentia adhibenda. In
                     talibus igitur non potest quis superabundare cautelis. In pugna enim omnino est eligendum, maiorem
                     diligentiam habuisse quam bella commissa requirerent, quam circa ipsa in aliquo neglexisse. Nam recitat
                     Vegetius dixisse Catonem, quod in aliis rebus si quid erratum est, potest postmodum corrigi. Delicta vero
                     bellorum emendationem non recipiunt: sed statim poena errorem consequitur: quia imperite et imprudenter
                     pugnantes, vel confestim<pb n="575"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/575.pdf"
                     />pereunt, vel in fugam versi adeo efficiuntur timidi, quod contra suos victores vix aut nunquam audent bella
                     committere. Quare si in bellis omnino est superabundandum cautelis, non est praetermittendum quicquid in
                     aliquo casu potest exercitui esse proficuum, ne debelletur ab hostibus. Contingit autem pluries diuino et
                     nocturno tempore, quod, exercitu absque fossis et castris existente, et non credentes hostes esse propinquos,
                     superuenientibus hostibus fugit exercitus debellatus. Igitur postquam exercitus suam dietam compleuit,
                     alicubi vult pernoctare, vel ulteriorem moram contrahere, si ad locum illum in aliquo casu, vel in aliquo
                     euentu hostes superuenire possunt, statim circa exercitum fiendae sunt fossae, erigendae munitiones aliquae
                     quasi ad modum castrorum: quia nihil neque tam salutare neque tam necessarium inuenitur in bello, sicut si
                     debite sunt factae munitiones, et recte constituta sint castra ita, ut infra castrorum spatia totus exercitus
                     securus permaneat, quandocunque et undecunque superuenientes hostes obsideant. Debet enim exercitus secum
                     ferre munitiones congruas, ut cum castrametari voluerit, quasi quandam munitam ciuitatem secum portasse
                     videatur. </p>
                  <p n="mGtaoRopUD">Viso utile esse circa exercitum facere fossas et construere castra: restat ostendere, quomodo
                     huiusmodi monitiones et castra sunt construenda. Nam si hostes sunt absentes facile est fossas circa
                     exercitum fodere, munitiones erigere et castra construere. Sed si aduersarii praesentes adsint, difficilius
                     est castra munire. Sunt enim in tali casu duo necessaria, videlicet hostibus resistere, et castra construere.
                     In tali ergo euentu secundum sapientum sententiam, est exercitus diuidendus, ita quod omnes equites, et una
                     pars peditum debet ordinari in acie ad pellendum impetum hostium: reliqua vero pars peditum quae possit
                     sufficere ad celerem constructionem castrorum, debet celeriter castra construere. Oportet autem semper
                     construendis castris, et faciendis fossis aliquos magistros<pb n="576"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/576.pdf"
                     />praestitui, qui negligentes solicitent, et unicuique iniungant quod ipsum oporteat facere. </p>
                  <p n="kfdGFLFkdN">Ostenso utile esse castra construere, et qualiter etiam praesentibus hostibus construenda sint
                     castra: reliquum est declarare quae sunt attendenda in constructione castrorum. In faciendis enim fossis, et
                     in construendis castris, inter quorum spatium est exercitus collocandus, tria sunt consideranda, videlicet
                     situs, forma; et munitionis modus. Circa situm (quantum ad praesens spectat) sunt quatuor attendenda. Primo
                     ut sit ibi copia aquae, et aliorum quae sunt exercitui necessaria. Secundo non debet esse ibi vicinus mons
                     aliquis, a quo possit exercitus impugnari. Tertio circa situm considerandum est spatium ut pro numero
                     bellatorum accipiendum est spatium, circa quod sunt munitiones erigendae: ut non accipiatur de spatio ultra
                     quam requirat huiusmodi multitudo, nec etiam accipietur tam modicus, ut ultra quam debeat, oporteat exercitum
                     constringi et constipari. Quarto si oporteat in loco illo exercitum moram contrahere, et adsit possibilitas
                     est eligenda circa situm salubritas aeris. Nam in exercitu non solum cauenda sunt vulnera hostium, sed ut
                     offert se facultas, cauendae sunt pestes morborum. Declarato ergo quae sunt attendenda circa situm castrorum:
                     declarandum est, qualis debeat esse eorum forma. Videtur autem velle Vegetius, munitiones et fossas fiendas
                     circa exercitum debere habere formam quadrilateram oblongam. Attamen quia figura circularis est capacissima,
                     est elegibilius facere munitiones secundum circularem formam, vel secundum multorum angulorum: quia si multum
                     timeretur de impetu hostium, oporteret foueas facere multorum angulorum, eo quod illa est magis defensioni
                     apta, ut infra patebit. Talis itaque forma est melior in constructione castrorum, nisi loci situs impediat.
                     Nam contingit aliquando situm illum non pati talem formam. In tali ergo casu construenda sunt castra
                     semicircularia, triangularia,<pb n="577"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/577.pdf"
                     />quadrata, vel aliquam formam aliam quam requirit dispositio et aptitudo situs. Porta autem principalis ex
                     illa parte fienda est, quae respicit hostes, vel circa quam protectus est exercitus. Sunt etiam in castris
                     ponenda insignia ad terrendum hostes: et etiam ad hoc, ut si contingat aliquos de exercitu elongare a
                     castris, visis insignis melius sciant ad castra redire. His itaque pertractatis superest videre quis
                     munitionis modus attendendus sit in constructione castrorum. Nam si exercitus diu ibi morari intendat,
                     eligendae sunt fortiores munitiones, et fiendae ampliores fossae. Sed si solum ibi pernoctare cupit, aut ibi
                     debet per modicum tempus existere, non oportet tantas munitiones expetere. Modum autem, et quantitatem
                     fossarum tradit Vegetius dicens, quod si non immineat magna vis hostium, fossa debet esse lata pedes nouem,
                     alta septem. Sed si aduersariorum vis acrior imminet, contingit fossam ampliorem et altiorem facere ita, ut
                     sit lata pedes duodecim, et alta nouem. Est tamen aduertendum quod si fossa sit alta pedum nouem, propter
                     terram eiectam supra fossam crescit quasi pedes quatuor: ita quod tota fossa alta erit quasi pedes tresdecim:
                     debet enim esse fossa in ante ex parte hostium, et terra proiicienda est ad partem intra, ubi est exercitus
                     collocandus. In terra autem illa figendi sunt stipites, et ligna, et munitiones aliae; quas secum exercitus
                     portare debet. Sic ergo castris constitutis, sic fossis factis, poterit exercitus morari securus.<pb n="578"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/578.pdf"
                     /></p>
               </div>
               <div type="chapitre" n="3.3.9">
                  <head>Quae et quot sunt consideranda in bello, si debeat publica pugna committi. Cap. IX.</head>
                  <p> Ut patet per habita, circa negocia bellica est cautela maxima adhibenda. Nam quia bellorum casus
                     irremediabiles sunt, diligenter videnda sunt, quaecunque circa bella consideranda existunt, prius quam pugna
                     publica committatur: melius est enim pugnam non committere, quam absque debita praeuisione fortunae et casui
                     se exponere. Videmus autem in bello duo existere, videlicet viros pugnantes, et auxilia alia quae requiruntur
                     ad pugnam.</p>
                  <p n="OonSAAkhTI"> Ex parte autem virorum pugnantium, quantum ad praesens spectat sex sunt attendenda: sicut
                     etiam ex parte auxiliorum et adminiculantium ad bellum, sex alia enumerari possunt, quae etiam sunt
                     attendenda. In uniuerso igitur rex, aut Princeps, aut Dux exercitus qui debet esse vigilans, sobrius,
                     prudens, et industris, duodecim debet considerare: sex ex parte virorum bellatorum, et sex ex parte
                     amminiculantium, prius quam eligat publicam pugnam committere. Sunt autem sex ex parte hominum bellatorum,
                     quae faciunt ad obtinendam victoriam.</p>
                  <p n="IDPDGenlXp"> Primum est, numerus bellantium. Nam ubi plures sunt bellantes (caeteris paribus aliis)
                     secundum quod huiusmodi sunt victoriam obtinere debent: nam ut dicitur 2 Polit’ quantitas in compugnatione
                     est utilis, sicut maius pondus magis trahit. Secundo, ex parte bellatorum attendenda est exercitatio. Nam
                     habentes brachia inassueta ad percutiendum, et membra inexercitata ad bellandum, deficiunt in sustinendo
                     pugnam: est enim consuetudo quasi altera natura, ut quilibet virilius et expeditius et cum minori labore et
                     poena faciat opera consueta. Tertio, attendenda est tolerantia erga necessitates corporis. Nam existentes
                        in<pb n="579"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/579.pdf"
                     />exercitu oportet multa incommoda tolerare: quare si sint ibi aliqui molles, et muliebres renuentes
                     incommoditates aliquas sustinere, deuicti propter incommoditates quas sustinent, bellare recusant et
                     exercitium fugiunt. Quarto consideranda est fortitudo et durities corporis. Multum enim interest inter
                     duritiem ferri et mollitiem panni serici, et inter suauitatem ludi et asperitatam pugnae. Considerato enim
                     bello in uniuersali, omnes volunt esse boni bellatores, sed postquam veniunt ad experientiam particularium
                     gestorum, et gustant quanta sit durities ferri, et quantum armorum pondus et quantus sit labor pugnae, et
                     quantum affligunt vulnera hostium: ut plurimum est durus carne et robustus corpore, si propter talia non
                     retrahitur a bellando. Nam et si contingat molles carne, etiam postquam gustauerunt bella, appetere pugnam;
                     hoc est ut raro. Nam habenter carnes molles (ut supra tangebatur) sunt aptiores ad intelligendum, sed ut
                     plurimum sunt inepti ad pugnandum: nam tales difficilius sustinent armorum pondus, vehementius dolent ex
                     illatione vulnerum. Quinto, consideranda est in in bellantibus versutia et industria ad bellandum. Nam quanto
                     cautiores sunt bellatores, tanto citius victoriam obtinent. Sexto, attendenda est virilitas et audacia
                     mentis, quia audaciores et magis cordati ut plurimum in pugna victoriam obtinent. Rex igitur aut princeps vel
                     dux exercitus, priusquam publice dimicet, ex parte hominum bellatorum septem considerare debet. Primo, ex qua
                     parte sunt plures bellatores. Secundo, qui sunt magis exercitati. Tertio, qui sunt fortiores in sustinendo
                     necessitates, et incommoda. Quarto, qui sunt robustiores, et duriores corpore. Quinto, qui sunt industriores,
                     et sagaciores mente. Sexto, qui sunt audaciores, et viriliores corde. Et tunc dux sobrius, et vigilans prout
                     viderit suum exercitum in his conditionibus abundare, aut deficere: poterit accelerare pugnam, vel differre:
                     et bellare publice et aperte, vel per insidias et latenter.<pb n="580"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/580.pdf"
                     /></p>
                  <p n="UbgIJywkeN">Enumeratis septem conditionibus, quae considerandae sunt prius quam committatur bellum
                     publicum ex parte hominum bellatorum: reliquum est enumerare sex alia, quae sumuntur ex parte amminiculantium
                     et eorum quae auxiliantur ad bellum. In bello quidem auxiliantur equi arma, victualia, loca pugnandi, tempus,
                     et auxilium praestolatum. Debet igitur dux exercitus considerare primo ex qua parte sunt plures equi et
                     meliores. Secundo ex qua parte sunt meliores sagittarii, plures armati, et habentes meliora arma. Tertio ubi
                     plus victualia abundant: nam aliquando absque vulnere et absque bello aduersarii cedunt deficientes in
                     victualibus, et ob mendicitatem, non valentes moram contrahere. Quarto considerandus est pugnationis locus
                     qui sunt in altiori situ, vel meliori ad pugnandum. Quinto circa pugnam attendendum est tempus, utrum tempore
                     quo committenda est pugna, sol sit oppositus faciebus eorum, vel hostium; et utrum sit aliquis ventus flans
                     et eleuans puluerem contra ipsos, vel contra aduersarios: nam habentes solem et ventum siue puluerem contra
                     se, offendentur in oculis ut dimicare non possint. Sexto est attendendum, qui plures auxiliatores expectant.
                     Nam si hostes plura expectant auxilia, vel non est bellandum, vel acceleranda est pugna. Si autem ipsi plures
                     auxiliatores expectant, est compugnatio differenda. His itaque igitur omnibus diligenter inspectis, prudens
                     dux exercitus sufficienter aduertere potest, utrum debeat publicam pugnam committere. Nam prout viderit se in
                     pluribus conditionibus praefatis abundare, vel deficere, sic se habere poterit erga bellum: forte enim
                     nunquam contingeret omnes conditiones praefatas concurrere ex una parte: ubi temen plures et meliores
                     conditiones concurrunt, est pars potior ad bellandum.<pb n="581"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/581.pdf"
                     /></p>
               </div>
               <div type="chapitre" n="3.3.10">
                  <head>Quod utile est in bello ferre vexilla; et constituere duces et praepositos: et quales esse debeant qui in
                     exercitu vexilla portant, et qui equitibus, et pedibus praeponuntur. Cap. X.</head>
                  <p n="fJJzLEqLKU">Semper virtus unita fortior est seipsa dispersa et confusa. Contingit autem aliquando commisso
                     bello ordines et acies turbari et confundi. Ne igitur hoc posset accidere, obseruabatur antiquitus, ut
                     diuideretur exercitus in turmas et acies, et singulis singula vexilla constituebant, ita ut in quolibet
                     vexillo per literas, vel aliqua euidentia signa aperte ostenderetur cuius aciei, vel cuius turmae esset
                     vexillum illud: ut si contingeret aliquem bellatorem deuiare a propria acie, de facili rediret ad illam;
                     utile ergo fuit in bellis insignia et vexilla deferre, ne confunderetur exercitus.</p>
                  <p n="pSrHRcZOGR"> Rursus constituere expediebat duces, centuriones, decanos, et alios praepositos belli. Nam
                     totus exercitus habet se ad similitudinem unius corporis, quare sicut omnia membra corporis se inuicem
                     iuuant, sic omnes bellatores et omnes partes eiusdem exercitus se inuicem defendunt. Quare sicut confunduntur
                     membrorum opera nisi dirigantur per ipsum caput, in quo viget sensus et cognitio: sic confunduntur bellatores
                     in exercitu si careant centurione et duce, qui debet esse eorum caput et eorum directiuum. Inde est quod
                     antiquitus ne accideret confusio in bello, constituebatur, dux aliquis qui toti exercitui erat praepositus.
                     Sub hoc autem duce erant centuriones. Sub centurione vero decani. Dicitur enim decanus a decem. Sic centurio
                     a centum. Habebat enim centurio sub se decem decanos, ita quod praeerat centum bellatoribus, et decem
                     decanis, quorum quilibet decanorum sub se decem viros pugnatiuos habebat.<pb n="582"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/582.pdf"
                     />In galea enim centurionis scriptae erant literae aliquae, vel signum aliquod euidens; quod respicientes
                     decani agnoscebant centurionem proprium, et sciebant quem sequi debebant. Sic etiam in galea cuiuslibet
                     decanorum signum aliquod erat impressum, per quod decem bellatores viri, quibus ipse erat praepositus,
                     decanum proprium agnoscebant. Hoc itaque modo, vel alio tam in aciebus equitum, quam etiam peditum
                     constituendi sunt duces et praepositi, et ferentes vexilla: ut quilibet sciat quid debeat agere. Est enim
                     tantus terror in bello propter armorum strepitum et percussiones illatas, quod verba et monitiones non
                     sufficiunt ad dirigendum bellantes, sed oportet dare euidentia signa; ut quilibet solo intuitu sciat se
                     tenere ordinate in acie, et cognoscat quid sit acturus.</p>
                  <p n="QGxLDIWRjs">Ex hoc autem patere potest, quales debeant esse portantes insignia et vexilla. Nam vexillo
                     confracto totus exercitus est confusus. Cum magna igitur diligentia est vexillifer eligendus, ut sit corpore
                     fortis, animo constans, fidelis principi, et expertus in armis, et alia singula habeat, quae requiruntur ad
                     probum et strenuum bellatorem. Contigit enim nostris temporibus totum populum ciuitatis cuiusdam deuictum
                     esse a bellatoribus paucis, eo quod vexillifer fraudem committens velauit vexillum et abscondit ipsum: quare
                     confundebantur bellatores, quasi non habentes caput, et ignorantes ad quid deberent attendere: propter quod
                     si in debellatione vita multorum hominum periculis mortis exponitur, cum magna diligentia vexillifer est
                     quaerendus.</p>
                  <p n="UQKWdJCbfZ">Ex dictis etiam patere potest, qualis esse debeat qui in exercitu est peditibus et equitibus
                     praeponendus. Nam sicut caput est praestantius membris aliis; sic qui in bello praeponitur aliquibus turmis,
                     vel bellatoribus aliis, debet esse magis strenuus illis, et magis expertus in iis quae requiruntur ad pugnam.
                     Quare cum pedites, si debent boni bellatores existere debeant esse fortes viribus, proceri statura, scientes
                     proiicere hastas et tela:<pb n="583"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/583.pdf"
                     />scire etiam debeant gladium vibrare ad percutiendum, portare scutum ad se protegendum: et cum debeant esse
                     vigilantes, agiles, sobrii, habentes armorum experientiam: oportet omnia haec peramplius et perfectius
                     reperiri in eo, qui est supra pugnatores pedites praeponendus. Debet ergo qui in pugna pedicibus praeponitur
                     esse fortis viribus, procer statura, sciens eiicere hastas et iacula, sciens dimicare gladio ad percutiendum,
                     portare scutum ad se protegendum, vigilans, agilis, sobrius, habens omnium armorum experientiam; ut sciat
                     erudire pugnantes sibi commissos, et cogat eos ad bene debellandum, et ad arma tergendum. Nam ipse armorum
                     nitor terrorem incutit hostibus, ut portans huiusmodi arma credatur bonus esse bellator. Ipsa enim rubigo
                     armorum in eo qui portat illa, arguit inertiam bellandi. Si ergo talis debet esse qui praeponitur peditibus
                     bellatoribus: multo magis debet esse armorum expertus, et procer corpore, et fortis viribus qui est equitibus
                     praeponendus: quia in bello equestri maior conflictus efficitur, quam in pedestri pugna. Oportet igitur
                     praepositum et ducem militaris belli esse habilem corpore, ut possit etiam armatus agiliter equum
                     conscendere: scire fortiter equitare, cum lancea percutere, eiicere iacula, cum scuto se protegere, cum claua
                     et ense dimicare, habere omnium armorum exercitium, ut possit suos commilitones de pugna erudire, ut fortiter
                     pugnent, arma tergant, et alia faciant quae requiruntur ad bellum.<pb n="584"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/584.pdf"
                     /></p>
               </div>
               <div type="chapitre" n="3.3.11">
                  <head>Quibus cautelis debet uti dux belli, ne suus exercitus laedatur in via. Cap. XI.</head>
                  <p n="uhPdTULyDt">Mors est quid terribilissimum, et finis omnium terribilium, ut dicitur 2 Ethicor’. Ubi ergo
                     quaeritur mors populi, et ubi hostes insidiantur morti ciuium, est omnis cautela adhibenda, ut exercitus
                     seruetur illaesus, et ut vita ciuium conseruetur. Non ergo sufficit considerare ea quae sunt consideranda in
                     pugna publica committenda nisi sciantur cautelae ad remouendum impedimenta viarum, ne exercitus per insidias
                     hostium periclitetur in via. Possumus autem, quantum ad praesens spectat, octo cautelas enumerare: quas debet
                     dux belli retinere memoriter, ut saluetur vita pugnatorum, qui sunt sub ipso.</p>
                  <p n="cWAULGDpDO">Prima est, ut sciat itinera regionum, per quae exercitus proficisci debet: et interualla
                     locorum, et qualitates viarum, compendia et diuerticula, et montes, et flumina existentia in itinere illo
                     debet habere conscripta. Immo si viae illae, et passus, et flumina dux exercitus haberet depicta, quasi
                     oculorum aspectu prospiceret qualiter exercitus deberet pergere, tutius posset suum exercitum ducere. Sic
                     etiam marinarii faciunt, qui videntes maris pericula, ne eorum naues patiantur naufragium, descripserunt
                     maris mappam ubi portus marini, discrimina maris, et cetera talia proportionaliter sunt descripta, qui
                     marinarii intuentes, statim percipiunt qualiter debeant pergere, et in quo loco existant, et a quibus debeant
                     se cauere. Quare propter insidias hostium exercitus tot quasi, vel etiam pluribus periculis exponatur in via
                     quam nautae in mari, nullo modo debet exercitus pergere per viam aliquam in qua pati possit insidias, nisi
                     qualitates viarum, montes, flumina, et cetera reperta in ipso itinere habeat dux conscripta etiam et
                     depicta.</p>
                  <p n="szcsXoCShm">Secunda cautela est, ut simul cum hoc<pb n="585"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/585.pdf"
                     /> quod habet vias et qualitates viarum conscriptas et depictas, ducat dux belli conductores aliquos bene
                     scientes vias illas, qui pluries per vias illas perexerint, et experti sint illas. Nam videre aliqua
                     conscripta et depicta non sunt ita nota, sicut si per seipsa sensibiliter videmus ipsa. Nam potior est
                     cognitio rei per quam cognoscitur in se ipsa, quam cognoscitur in pictura, vel in alio simili. Ne tamen
                     conductores moliantur fraudes aliquas, debet circa eos dux belli bonas apponere custodias ne possint fugere.
                     Debet etiam eis minari mortem, si in aliquo fraudulenter se habeant, et promittere dona si se fideliter
                     gesserint.</p>
                  <p n="QRGpYnBaTa">Tertia est, habere secum plures sapientes fideles principi, exercitatos in bellis, de quorum
                     consilio agat quicquid viderit ipse dux belli esse fiendum. Nam ubi tantum currit periculum, nullus debet
                     inniti proprio capiti, nec credere sibi soli.</p>
                  <p n="zzwcZosjAv">Quarta cautela est, ut itinera ignorentur ab hostib’, per quae debet exercitus proficisci. Nam
                     consilium ducis quanto minus est publicum, tanto quae sunt in consiliis deliberata minus impediuntur, et
                     citius fini debito mancipantur. Postquam igitur deliberatum est per quas vias debet exercitus pergere, et
                     vias illas Dux habet conscriptas et depictas, et habentur conductores aliqui fideles, quanto hoc minus est
                     publicum et magis celatur ab hostib’, tanto exercitus magis secure proficiscitur.</p>
                  <p n="oINfuibyGY">Quinta est, in quolibet munimine, et in qualibet acie habere aliquos equites fidelissimos et
                     strenuissimos, habentes equos veloces et fortes; qui ante et a tergo, et a dextra et a leua percurrant,
                     illustrantes et discooperientes insidias, ne hostes aliqui latitantes ex aliqua parte molestent exercitum.
                     Nam etsi nullis esset notum ducis consilium, eo tamen ipso quod per aliquas vias incipit exercitus iter
                     arripere, coniecturari quis potest per quas partes debeat proficisci. Et quia probabile est semper in talibus
                     aliquos exploratores adesse cogitare debet dux belli quod et hoc posset, ad aures hostium peruenire Itaque
                     cum pericula visa minus noceant, per velocissimos equites sunt detegendae insidiae, ne exercitus circa<pb
                        n="586"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/586.pdf"
                     /> aliquam partem ex improuiso patiatur molestias.</p>
                  <p n="gmRNPixleD">Sexta est, ut semper ex illa parte exercitus probiores milites et magis bellicosi pedites
                     apponantur, ex qua creditur maius periculum imminere: quod si ex omni parte de periculo dubitatur, undique
                     sunt remedia adhibenda.</p>
                  <p n="eoeSWXrdHR">Septima est, ne exercitus disparsim vadat. Nam interrupta acie facilius debellatur. In
                     qualibet enim hora sic exercitus se debet habere, ut si et tunc hostes praesentes adessent, ei non possent
                     efficere nocumentum. Unde et prouerbialiter dicitur, quod qui est munitus, non est derisus. Semper ergo dux
                     belli cui commissa est tantorum vita, debet esse attentus et vigilans, ne hostes eum inuadere possent quasi
                     negligentem et dormientem. Debet etiam dux exercitus centuriones, et decani, et alii, qui operibus bellicis
                     praeponuntur, semper monere milites pedites, ut sint parati ad arma; ut si contingeret aliqua inuasio subita,
                     possent inuadentibus resistere. Sic enim dicendo, dato quod accideret aliquis repentinus insultus, esset
                     quasi prouisus, et minus praestaret nocumentum.</p>
                  <p n="UuDMDQtmsF">Octaua cautela est, considerare exercitum in quibus sit copiosior, utrum magis abundet
                     peditibus, vel equitibus. Nam equites melius se defendunt in campis. Pedites vero in locis syluestribus et
                     montuosis. Itaque prout viderit dux belli se abundare in equitibus, vel in peditibus, eligere poterit vias
                     campestres et amplas, vel montanas, syluestres, et nemorosas, et alia prout nouerit expedire.<pb n="587"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/587.pdf"
                     /></p>
               </div>
               <div type="chapitre" n="3.3.12">
                  <head>Qualiter ordinandae sunt acies, si debeamus contra hostes vel contra aduersarios dimicare. Cap.
                     XII.</head>
                  <p n="NJSmGCQwLl">Postquam diximus sub quo continetur operatio bellica, et ex quibus regionibus sunt meliores
                     pugnantes et est quibus artibus sunt meliores bellicosi: declarauimus etiam qualiter in exercitu construendae
                     sunt munitiones et castra, et quae sunt consideranda si debeat publica pugna committi, et quibus cautelis
                     abundare decet bellorum ducem ne suus exercitus laedatur in via quantum ad campestrum bellum. Nihil (ut
                     videtur) ulterius dicere restat, nisi ut doceamus ordinare acies, percutere aduersarios, et inuadere hostes.
                     Prius tamen dicemus de ordine acierum. Si enim ordo seruetur in ipsa acie, non modicum valet ad pugnam. Nam,
                     ut ait Vegetius, nisi bellantes sint ordinati, et occupent debitum spatium, bene pugnare non poterunt. Nam si
                     nimis sunt constricti, impediuntur ne alios percutere possint. Si vero nimis rari et interlucentes, aditum
                     praestant hostibus ut facilius deuincantur. Seruare autem debitum ordinem in acie ut equites et pedites suam
                     aciem seruent, non sine magno exercitio fieri potest. Qui igitur in tempore aliquo vult bellare, per diuturna
                     tempora debet exercitare pugnatores ad seruandum debitum ordinem, et ad faciendum ea quae requiruntur in
                     bello. Modus autem, per quem pugnatores huiusmodi ordinem seruare discunt, est, ut frequenter tam equites
                     quam pedites ducantur ad campos. Et ille qui est exercitatus in bellis, et qui debet equitibus vel peditibus
                     esse praepositus, primo debet equites et pedites linealiter disponere ita ut seriatim maneant, et aequaliter
                     a se inuicem distent secundum distantiam quam requirit acies equestris vel pedestris. Postea praecipere debet
                     ut duplicent<pb n="588"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/588.pdf"
                     />aciem ita quod medietas aciei statim separet se a medietate alia, et seriatim ordinet se ante aliam vel
                     post ipsam. Quo facto statim debet praecipere dux belli, ut aciem quadratam faciant, et deinde, ut
                     constituant trigonum: quod faciliter fit. Nam acie quadruplicata et secata diametro, et partibus quadratis
                     coniunctis simul faciunt trigonum. Vel, ut sit ad unum dicere, qui non omnes hos modos geometricos capiunt,
                     ductis pugnatoribus ad campos siue equitibus siue peditibus imperare debet dux belli, quod pugnatores
                     ordinent se secundum formam quadrangularem, et postea secundum triangularem, et deinde secundum rotundam: et
                     sic deinceps debet assuefacere bellantes, ut sciant construere aciem secundum quamcunque formam. His visis
                     sciendum quadrangularem formam aciei inter caeteras formas esse magis inutilem: ideo secundum hanc formam
                     nunquam formanda est acies simpliciter, sed in casu: ut si situs talem formam requireret, in huiusmodi casu
                     construenda est forma praedicta. Formae autem acierum secundum se utiles ad bellandum, sunt pyramidalis,
                     rotunda, et forficularis. Nam pugnantes vel solum volunt se defendere et sustinere ictus, vel volunt alios
                     inuadere.</p>
                  <p n="WUEGZkioeJ">Si ergo bellantes non sentiunt se tantae potentiae ut alios debellare possint, sed sufficit
                     eis ut se defendant: tunc est construenda acies secundum rotundam formam; et pugnantes debent se magis
                     constringere et constipare, ut acies non possit ab hostibus transcindi. Circa aciem autem in summitate, et in
                     exteriori parte constituendi sunt homines grauioris armaturae et melius armati, qui absque minori grauamine
                     possint ictus suscipere. Si vero pugnantes credunt se esse tantae potentiae, ut possint aduersarios inuadere:
                     tunc secundum eorum proportionem hostes, vel sunt pauci, vel multi. Si hostes sunt valde pauci, construenda
                     est acies secundum formam forficularem, ut acies sit aperta ad modum ferri equi et quasi forficis, ut
                     aduersarios quasi in medio capiat et concludat. Si vero<pb n="589"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/589.pdf"
                     />hostes sunt multi, construenda est ipsa acies secundum formam quam appellant conum, id est secundum figuram
                     pyramidalem et acutam, ut possit hostes scindere et diuidere. Nam diuisis hostibus facilius debellantur.
                     Acies ergo constructa in forma rotunda, utilis est ad sustinendum. In forma vero forficulari, est utilis ad
                     circum dandum et concludendum, cum hostes sunt pauci. Sed in forma acuta et pyramidali, utilis est ad
                     scindendum et diuidendum, cum hostes sunt plures. Sciendum est ergo, quod numerus acierum constituendus est
                     secundum multitudinem pugnatorum: ut prout quis plures aut pauciores pugnantes viderit se habere, poterit
                     plures aut pauciores acies construere. Sciendum etiam, quod semper in cornu aciei et in locis ubi maius
                     periculum est, ne acies confundatur, apponendi sunt probiores pugnatores, qui possint virilius dimicare. Est
                     etiam aduertendum, quod in qualibet acie praeter numerum pugnatorum constituentium aciem, reseruandi sunt
                     aliqui strenui bellatores extra ipsam aciem qui possint ad illam partem succurrere ubi viderit magis aciem
                     deficere.</p>
                  <p n="enObdTDdxi">Haec igitur tria obseruanda sunt in constitutione acierum. Primo, ut acies bene ordinetur
                     secundum formam acutam, rotundam, et forficularem: ut requirit bellum committendum. Secundo, ut probiores
                     bellatores in illis partibus aciei apponantur, in quibus magis potest confundi et perforari acies. Tertio, ut
                     extra quamlibet aciem reseruentur aliqui milites strenui et audaces, qui possint succurrere ad partem illam,
                     erga quam viderint aciem titubare, et deficere.<pb n="590"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/590.pdf"
                     /></p>
               </div>
               <div type="chapitre" n="3.3.13">
                  <head>Quod deridendi sunt in bello omnes percutientes caesim, et quod eligibilius est percutere punctim. Cap.
                     XIII.</head>
                  <p n="TnvSPYvLFE">Ostenso qualiter sunt acies ordinandae et construendae, reliquum est ostendere, qualiter
                     pugnantes percutere debeant, utrum eligibilius est percutere caesim vel punctim. Possumus autem quinque viis
                     ostendere, quod deridendi sunt percutientes caesim, et eligibilius est percutere punctim. Prima sumitur ex
                     prohibitione armorum. Secunda ex resistentia ossium. Tertia ex prouidentia vulnerum. Quarta ex fatigatione
                     membrorum. Quinta ex detectione percutientum.</p>
                  <p n="WdlnHqcria">Prima via sic patet. Nam quanto ensis aut gladius plus capit de armis, tanto propter armorum
                     resistentiam difficilius itur ad carnem. Inde est quod bellorum experti dicunt pugnantes semper debere habere
                     loricas amplas ita, ut annuli loricarum se constringant: quia quanto illi annuli magis sunt compacti, tanto
                     oportet plures ex eis frangere ut vulnera noceant. Sic quia percutientes caesim oportet plus de armis
                     incidere, quam percutientes punctim; ut ergo vulnus perueniat citius ad carnem, magis est eligibile percutere
                     punctim, quam caesim. Modica autem armorum incisio sufficit ad laedendum carnem percutiendo punctim, quae non
                     sufficeret si percuteretur caesim.</p>
                  <p n="DZXWHCJLCG">Secunda via ad inuestigandum hoc idem, sumitur ex resistentia ossium. Nam et si quis quasi
                     inermis existeret, in percussione caesim priusquam perueniretur ad cor vel ad membra vitalia, oporteret
                     magnam plagam facere et multa ossa incidere: sed percutiendo punctim duae unciae sufficiunt ad hoc ut fiat
                     plaga mortalis, et sit lethale vulnus. Considerare quidem debemus, quod quicquid est hosti nociuum, secundum
                     quod huiusmodi, est nobis proficuum: ideo in exercitu ubi quaeritur mors aduersariorum, percutiendum est
                     punctim, quia sic feriendo citius<pb n="591"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/591.pdf"
                     />infligitur plaga mortifera.</p>
                  <p n="HZaqRJQeHS">Tertia via sumitur ex prouidentia vulnerum. Nam quanto hostis magis vulnera prouidet, magis
                     potest se protegere, et citius potest illa vitare: quia iacula praeuisa minus laedunt. In percutiendo autem
                     caesim, quia oportet fieri magnum brachiorum motum prius quam infligatur plaga, aduersarius ex longinquo
                     potest prouidere vulnus, ideo magis sibi cauere potest et cooperire se ictibus. Ideo ait Vegetius, quod
                     punctim percutere aduersarium sauciat antequam videat. Unde hoc genere percutiendi potissime usi sunt Romani.
                     Deridebant enim Romani milites, omnes percutientes caesim, quia et ipsi semper volebant percutere
                     punctim.</p>
                  <p n="YyRqkAysRg">Quarta via sumitur ex fatigatione membrorum. Inter cetera enim in bellis est hoc potissime
                     attendendum: ut pugnantes absque nimia fatigatione sui possint nimis aduersarios laedere. Nam si bellantes
                     nimis se fatigent, non valentes laborem illum tolerare, de facili dimittunt aciem, et conuertuntur in fugam.
                     Quare cum percutiendo caesim propter magnum motum brachiorum insurgat ibi magnus labor, punctim uero feriendo
                     modica fatigatio sufficiat, elegibilius est percutere punctim, quam caesim. Caesa enim percussio quouis
                     impetu veniat raro occidit. Sed puncta modico impetu inflicta, facit lethale vulnus.</p>
                  <p n="efMXTQSeeW">Quinta via sumitur ex detectione percutientis. Nam bonus bellator, si potest, sic debet
                     aduersarium laedere, ut tamen ipse non laedatur. Omnis ergo ille modus percutiendi est magis eligendus,
                     secundum quem seriens minus discooperitur et detegitur; quia sic feriendo, minor laesio ei potest accidere.
                     Quare cum percutiendo punctim etiam tecto corpore possit nimis aduersarius laedi, melius est percutere
                     punctim quam caesim. Percutiendo enim caesim oportet eleuare brachium dextrum: quo eleuato dextrum latus
                     nudatur et discooperitur, et datur hosti via, ut possit nos laedere. Nam leuius infertur laesio et nocumentum
                     corpore nudato, quam tecto.<pb n="592"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/592.pdf"
                     /></p>
               </div>
               <div type="chapitre" n="3.3.14">
                  <head>Quot, et quae sunt illa quae hostes potentiores reddunt, et quot modis, et qualiter debemus hostes
                     inuadere. Cap. XIV.</head>
                  <p n="ckNISZSqzy">Ut dicebatur superius, quod hosti est proficuum, nobis est nociuum: et econuerso. Quaecunque
                     igitur reddunt hostes fortiores ad resistendum bellantibus, quia illa sunt eis proficua, eorum opposita sunt
                     eis nociua, et reddunt eos debiliores ne possint impugnantibus resistere. Quantum autem ad praesens spectat,
                     possumus septem enumerare, per quae hostes sunt fortiores contra impugnantes.</p>
                  <p n="lUqgeuOiQX">Primum est, si sint in acie debite ordinati. Nam cum ipsa virtus unita, (ut etiam supra
                     tangebatur) fortior sit se ipsa dispersa: si hostes sint bene uniti et debite in acie ordinati, si
                     inuadantur, difficilius euincuntur. Secundum quod reddit hostes fortiores ad resistendum, est locus. Nam in
                     uno loco hostes facilius se tuentur, quam in alio. Nam in transitu fluuiorum inter praecipitia montium, et
                     inter difficultates viarum si contingat hostes in tali situ reperiri, difficilius se defendere poterunt: quia
                     oportet eos sparsim incedere. Quare sicut locus ineptus defensioni, si in eo hostes inueniantur, reddit eos
                     debiliores ad bellandum: sic locus aptus facit eos potentiores ad resistendum. Tertium, est ipsum tempus. Nam
                     tempore in quo ventus est contra hostes, et in quo puluis facies eorum percutit, et in quo solares radii
                     opponuntur eorum oculis, difficilius possunt hostes resistere: tempore vero in quo haec modo opposito se
                     habent, hostes habiliores sunt ad pugnandum. Quartum quod reddit hostes magis animosos et magis promptos ad
                     renitendum, est praeuisio. Quia quanto praeuisi sunt et praesciunt pugnatorum aduentum, magis se muniunt, et
                     minus terrentur ex eorum occursu. Quintum autem, est debita et moderata quietatio. Nam<pb n="593"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/593.pdf"
                     />quanto hostes sunt lassati laboribus, vigiliis, et incommoditatibus aliis: si tunc inuaduntur, facilius
                     deuincuntur, quam si debite quieuissent: debita ergo quies hostes potentiores reddit. Sextum quidem, est amor
                     et concordia ipsorum. Nam si hostes diuisi corporaliter facilius deuincuntur, multo magis diuisi animo et
                     voluntate debellantur celerius, quia maior est diuisio animorum quam corporum. Et e contrario, si hostes non
                     sunt sparsi, sed sunt corporaliter coniuncti, potentiores sunt ad bellandum, et multo magis si se diligunt et
                     sunt coniuncti animo et voluntate: quia de se ipsis magis confident, et erunt viriliores et promptiores ad
                     pugnam. Omnis enim amor est quaedam vis unitiua, et plus amor unit amantium corda, quam loci unitas
                     existentium corpora. Quare si unitas loci et congregatio bellantium eos potentiores facit, amor et unitas
                     cordium eos viriliores reddit. Septimum, quod facit hostes potentiores ad renitendum, est latentia propriarum
                     conditionum existentium circa ipsos. Nam quanto conditiones hostium melius sciuntur, tanto facilior eligitur
                     via, qualiter debeant impugnari: quanto vero eorum negocia sunt magis latentia, magis ignoratur impugnationis
                     modus.</p>
                  <p n="hdKnAaJfSN">Enumeratis itaque quae reddunt hostes potentiores ad renitendum, de facili patere potest,
                     quomodo et qualiter bellantes suos hostes inuadere debeant. Nam cum septem modis enumeratis hostes fortiores
                     existant; cum modo opposito se habent, sunt inuadendi et debellandi. Primo igitur dux belli per insidias vel
                     propter aliquem alium modum, debet diligenter aduertere, quando hostes sunt dispersi: et tunc debet eos
                     inuadere, quia non habebunt potentiam resistendi. Secundo debet diligenter explorare eorum itinera, ut ad
                     transitus fluuiorum, ad praecipitia montium, ad angustias syluarum, ad difficultates paludum et viarum se
                     hostibus opponant: quia sic facilius deuincentur. Tertio debet aspicere ad ipsum tempus: quando sol
                     reuerberat ad oculos hostium, puluis et<pb n="594"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/594.pdf"
                     />ventus repercutiunt ad eorum vultus: tunc debet eos inuadere, quia oculis eorum disgregatis a sole, et
                     offensis per ventum et puluerem, non bene videre poterunt, qualiter debeant dimicare: propter quod oportebit
                     eos fugam eligere. Quarto dux exercitus sic se temperare debet: ut tali hora faciat suos commilitones cibum
                     capere, et requiescere: et eorum equos pausare, ut possint inuadere hostes ex improuiso; ut eos inuadant
                     quando cibum capiunt, vel quando dormiunt, quando sunt securi existentes inermes, vacantes, discalceati,
                     distractis equis, non suspicantes eorum aduentum. Quinto debet diligenter explorare, quando hostes magnam
                     fecerunt dietam, sunt fatigati habent laxatos equos: tunc enim, si eos inuadere poterint, de facili terga
                     vertent. Sexto (secundum Vegetium) debet dux belli inter suos hostes et inimicos, vel per se, vel per alios
                     mittere dissensiones, iurgia, commouere eos ad lites, vel ad inimicitiam; ut de se inuicem non confidant. Hoc
                     enim facto, si eos inuadat, non habentes fiduciam de se inuicem, de facili conuertentur in fugam. Sed haec
                     cautela licet ponat eam Vegetius, non multum est appretianda: quia repugnaret bonis moribus. Septimo debet
                     diligenter explorare conditiones hostium: qualiter se gerant, qualiter se habeant, quis est dux eorum, de quo
                     dux ille magis confidit, quos mores, habeat. Nam exploratis conditionibus singulis facilius inuenitur via,
                     qualiter possit hostes inuadere, et debellare.<pb n="595"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/595.pdf"
                     /></p>
               </div>
               <div type="chapitre" n="3.3.15">
                  <head>Quomodo homines bellatores stare debeant, si velint hostes percutere, et quomodo debeant eos circundare,
                     et quomodo debeant se declinare a pugna, si non sit bonum pugnam committere. Cap. XV.</head>
                  <p n="pqYWSUPEBZ">Diximus in quodam capitulo praecedenti, percutiendum esse punctim non caesim: in quo docuimus
                     milites, et etiam pedites. In hoc autem capitulo specialem doctrinam volumus dare peditibus, qualiter debeant
                     stare cum volunt hostes percutere. </p>
                  <p n="VuunhKxnZT">Percussionis autem hostium duplex est modus. Unus a remotis, ut cum iaciendo iacula, vel
                     missilia aduersarios feriunt. Alius autem cum adeo appropinquant, quod manu ad manum se percutiunt. Aliter
                     autem debent stare bellatores viri, cum a remotis iacula iaciunt, et aliter cum ex propinquo se feriunt. Nam
                     iaciendo iacula a remotis, debent habere ipsos pedes sinistros ante, et dextros retro. Nam cor, quod est in
                     animali principium motus, principalius influit in partem dextram ita, quod pars dextra in animalibus fortior
                     est in mouendo, et aptior ad motum: et quia mobile semper innititur alicui immobili, ut si mouetur manus,
                     innititur brachio stanti, et si mouetur brachium, innititur corpori quiescenti: et si mouetur unus pes,
                     innititur alii pedi non moto: oportet quod pars dextra innitatur parti sinistrae quiescenti. Cum igitur pes
                     sinister anteponitur, et latus dextrum elongatur, optime disponitur homo ad iaciendum iacula et missilia:
                     quia tunc quiescit in sinistra, et mouetur in dextra vibrans ipsum iaculum; quo vibrato vehementius mouet
                     aerem, et fortius ferit. Licet enim tam secundum partem dextram quam secundum sinistram possumus quiescere et
                     moueri, dextra tamen est aptior ad mouendum, et sinistra ad quiescendum.<pb n="596"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/596.pdf"
                     />Ideo percutientes a remotis debemus quiescere super sinistrum pedem ante missum, et elongare nos cum
                     dextro, ut possimus vehementius impellere, et vibrare iaculum. Sed quando manu ad manum pugnatur gladio:
                     debemus e contrario nos habere, ita quod pedem dextrum teneamus ante, et sinistrum post. Nam quia latus
                     dextrum aptius est ad motum, si illud sit hosti propinquius, ratione motus poterit melius ictus effugere:
                     vehementius enim percutitur quod stat, quam quod mouetur. Rursus, si dextrum latus sit hosti propinquius,
                     melius poterit ipsum percutere. Debent enim bellatores, cum ad manum pugnant, tenere pedem sinistrum
                     immobiliter: et cum volunt percutere, cum pede dextro debent se antefacere, et cum volunt ictus fugere, cum
                     eodem pede debent se retrahere; sic itaque tenendo pedem sinistrum immobilem, et cum dextro se mouendo,
                     poterunt fortius hostes percutere, et eorum ictus facilius fugere.</p>
                  <p n="mslfRPYbnm">Viso quomodo debeant stare bellantes, si debeant hostes percutere: videre restat, quomodo sunt
                     hostes includendi et circumdandi. Sciendum igitur, quod raro aut nunquam sic circumdandi sunt hostes in pugna
                     publica, quod non pateat aliquis aditus fugiendi: quia desperantes quasi necessitate compulsi efficiuntur
                     audaces, videntes enim se necessario moriendos, possunt multa mala committere in eos qui contra pugnant. Inde
                     est quod laudatur Scipionis sententia, dicentis: Nunquam sic esse claudendos hostes, quod non pateat eis
                     aditus fugiendi. Nam fugientibus hostibus nullum est periculum, et in fuga periclitantur multi absque
                     nocumento persequentium; sed cum se vident inclusos, quasi coacti feriunt includentes. Cum ergo supra
                     diximus, formandam aliquando esse aciem sub forma forficulari, ut quando hostes pauci, ad hoc quod melius
                     includantur et circundentur. Non sic intelligendum est, quod ita debeant circumdari, quod nullus pateat
                     aditus abscindenti, nisi forte adeo essent pauci, quod quantumcunque debellare vellent<pb n="597"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/597.pdf"
                     />nullum possent nocumentum efficere.</p>
                  <p n="SlrfUhyEiD">Ostenso itaque qualiter debeant stare pugnantes, si velint hostes percutere, et qualiter eos
                     circumstare. Restat nunc tertio declarare, qualiter sit declinandum a pugna, si non habeatur consilium, nec
                     videatur bonam pugnam committere, eo quod hostes sint fortiores, et non possumus illis resistere. In quo
                     (quantum ad praesens spectat) debet dux belli duplicem cautelam habere. Prima est, quantum ad exercitum
                     proprium. Nam et si dux consilium habeat non esse pugnandum, debet hoc valde paucis patefacere, et non debet
                     illud toti exercitui pandere; ne timentes, turpiter fugiant, et ab insequentibus hostibus occidantur. Taliter
                     itaque dux se habere debet, quod non credat exercitus quod velit fugere, sed quod velit alibi insidias
                     parare, et contra hostes velit acrius dimicare. Secunda cautela adhibenda est ex parte exercitus hostium. Nam
                     sic debet deducere bellum, ut hoc hostes lateat. Ideo multi tempore nocturno potius quam diuino hoc agunt: et
                     plures hanc habuere cautelam, quod milites stantes in acie ex opposito hostium, prohibent eos ne pedites
                     videre possint: propter quod pedestris pugna latenter recedit, qua recedente, equites postea melius possunt
                     vitare hostium percussiones. Est etiam aduertendum quod quando sic declinatur pugna, nunquam acies se debent
                     diuidere: quia si contingeret hostes insequi fugientes a bello, plures occiderent; et maius nocumentum eis
                     infertur a fugientibus, quam si se verterent et bellarent. Debet etiam dux belli inquirere, utrum sit aliquis
                     locus propinquus, ad quem posset confugere exercitus, si fugaretur ab hostibus.<pb n="598"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/598.pdf"
                     /></p>
               </div>
               <div type="chapitre" n="3.3.16">
                  <head>Quot sunt genera bellorum, et quot modis deuincendae sunt munitiones et urbanitates, et quo tempore melius
                     est obsidere ciuitates et castra. Cap. XVI.</head>
                  <p n="JJkUwFLOku"/>
                  <p n="TLPqIZgATH">Videntur omnia bella ad quatuor genera reduci, videlicet ad campestre, obsessiuum, defensiuum,
                     et nauale. Bellum autem campestre dicitur omnis pugna facta in terra, secundum quam bellantes ad inuicem
                     pugnant absque munitione media. Quanto tamen huiusmodi pugna magis est a munitionibus separata, tanto est
                     magis campestris, et magis periculosa. Secundum genus pugnae dicitur obsessiuum, quando bellatores sunt
                     tantae potentiae quod non expectant, quod hostes de munitionibus exeuntes vadant bellare ad campum, sed ipsi
                     munitiones inuadunt et obsident illas. Tale genus pugnae communi nomine dicitur obsessiuum. Est autem et
                     tertium genus pugnae, quod defensiuum vocari potest. Nam sicut contingit pugnantes aliquos in tanta
                     multitudine esse, et tantam habere potentiam, ut non expectant hostes exire ad campum, sed ipsas munitiones
                     obsideant et inuadant: sic contingit aliquos esse adeo paucos et tam debiles, ut non putent in campo posse
                     resistere impugnantibus. Ideo se in munitionibus tenet clausos, et sufficit eis quod possint munitiones
                     defendere, si contingat eas ab hostibus impugnari. Tale genus pugnae quo quis defendit munitiones et castra,
                     dicitur defensiuum. Nam etsi in omni pugna est aliquo modo inuasio et defensio: attamen cum quis obsedit
                     munitiones, et castra, magis dicitur alios inuadere quam se defendere. In pugna ergo obsessiua magis est
                     inuasio, quam defensio. In bello vero quo quis se tuetur in munitionibus et castris, magis est ibi defensio,
                     quam inuasio.<pb n="599"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/599.pdf"
                     />ideo tale genus pugnae merito dicitur defensiuum. Quartus autem pugnandi modus dicitur naualis: quia sicut
                     contingit esse pugnam in terra, sic contingit eam esse in aquis. Imo horribiliores et periculosiores sunt
                     pugnae aquaticae, quam terrestres. Huiusmodi autem pugna in aquis facta cuiuscunque conditionis aquae illae
                     existant, nauales dicuntur. Quare cum sint quatuor genera pugnarum, postquam diximus de campestri, restat
                     dicere de obsessiua, defensiua, et nauali. Contingit enim aliquando Reges, et Principes pugnare omnibus his
                     modis pugnandi. Nam aliquando committunt campestre bellum. Aliquando vero obsident munitiones et castra.
                     Contingit etiam aliquando aliquos inuadere aliquas munitiones eorum; propter quod eos oportet uti pugna
                     defensiua. Amplius in principatu et regno contingit esse portus et terras maritimas iuxta mare sitas: propter
                     quod ne portus destruantur, et ne fiat ab hostibus per eos introitus in regnum, et ne terrae marinae
                     impugnentur, expedit regibus et principibus aliquando ordinare bella naualia. Dicto itaque de bello
                     campestri, dicendum est de aliis generib’ bellorum. Verum quia de campestri pugna diffusius diximus, et de
                     cautelis bellorum multa discutimus; cum per iam dicta circa omne bellum possint cautelae haberi qualiter quis
                     debeat se habere, non oportet circa alia bellorum genera diutius immorari. Primo tamen dicemus de bello
                     obsessiuo.</p>
                  <p n="zgctvHErmQ">Viso ergo quot sunt bellorum genera, et dicto quod post castrum campestre primo dicendum est
                     de pugna obsessiua: cum per huiusmodi pugnam contingat obtineri et deuinci munitiones et urbanitates: restat
                     dicere quot modis talia deuinci possunt. Est autem triplex modus obtinendi munitiones et castra, videlicet,
                     per sitim, famem, et pugnam. Contingit enim aliquando obsessos carere aqua: ideo vel oportet eos siti perire,
                     vel munitiones reddere. Quare diligenter excogitare debent obsidentes munitiones aliquas, utrum per aliqua
                        ingenia,<pb n="600"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/600.pdf"
                     />vel per aliquam industriam possint ab obsessis accipere aquam. Nam multotiens euenit, aquam a remoto
                     principio deriuari usque ad munitiones obsessas: quare si in illo fontali principio destruatur fistula vel
                     meatus, per quam pergit aqua ad obsessos, oportebit ipsos pati aquarum penuriam. Rursus, aliquando munitiones
                     sunt altae, et aqua non peruenit usque ad eas: quare si sit a munitionibus remota, debent obsidentes adhibere
                     omnem diligentiam, quomodo possint obsessis prohibere aquam. Secundus modus impugnandi munitiones, est per
                     famem. Nam sine cibo durare non possumus; ideo obsidentes, ut munitiones obtineant, passus, vias et omnia
                     loca per quae possent obsessis victualia deferri, diligenter custodire debent, ne eis talia deferantur. In
                     huiusmodi enim obsessionibus multotiens plus affligit fames quam gladius. Inde est quod multotiens obsidentes
                     volentes citius opprimere munitiones, si contingat eos capere aliquos de obsessis, non occidunt illos sed per
                     mutilationem membrorum eos reddunt inutiles, et postea illos remittunt ad munitiones obsessas, ut ibi una cum
                     aliis comedentes apud ipsos obsessos maiorem famem et inopiam inducant. Tertius modus obtinendi munitiones
                     est per pugnam: ut cum itur ad muros, et cum per pugnam dimicatur contra obsessos. Sed qualiter et quot modis
                     contingat pugnam committere, in sequenti capitulo ostendetur.</p>
                  <p n="aZXojrSVdo">Ostenso quot sunt genera bellorum, et quot modis deuincendae sunt munitiones obsessae: restat
                     ostendere, quo tempore melius est obsidere ciuitates et castra. Sciendum itaque quod tempore aestiuo antequam
                     sint recollecta blada, vina, et alia per quae subueniri potest inopiae obsessorum, est melius obsessionem
                     facere. Illo enim tempore omni modo deuincendi, melius deuincuntur obsessi. Nam si per sitim sunt munitiones
                     obtinendae, melius est facere obsessionem tempore aestiuo, eo quod tunc magis desiccantur aquae, nec si
                     abundant pluuiae caelestes, ut possit per cisternas subuenire obsessis. Rursus si<pb n="601"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/601.pdf"
                     />per famen est castrum, vel ciuitas obsessa obtinenda, melius est obsessionem facere aestiuo tempore,
                     antequam messes et vina sint recollecta: quia semper tali tempore consueuerunt deficere fructus anni
                     praeteriti. Quare si obsessi non possunt gaudere fructibus anni aduenientis, citius peribunt inopia. Amplius
                     si post bellum et pugnam munitiones sunt obtinendae, melius est hoc agere aestiuo tempore. Nam tempore
                     hyemali abundant pluuiae, replentur fossae aquis: quare difficilius impugnantur obsessi. Rursus
                     incommoditates temporum magis molestant obsidentes et existents in campis, quam obsessos manentes in domibus.
                     Vel igitur obsessiones fiendae sunt tempore aestiuo, vel si per multa tempora obsessiones durare debent,
                     saltem inchoandae sunt tempore aestiuo, priusquam blada, vina, et alios fructus terrae recolligere possint
                     obsessi.</p>
               </div>
               <div type="chapitre" n="3.3.17">
                  <head>Quomodo debent munitiones obsideri, et quomodo periculosius impugnari possunt munitiones obsessae. Cap.
                     XVII.</head>
                  <p n="rRWuvXKFGL">Si obsidentes negligentes fuerint, et non diligenter se muniant, ab obsessis molestari
                     poterunt. Nam cum contingat obsessiones per multa aliquando durare tempora, non est possibile obsidentes
                     semper esse paratos aeque. Ideo nisi sint muniti, contingit quod existentes in castris (cum fuerint occupati
                     obsidentes somno, vel ludo, vel ocio, aut aliqua necessitate dispersi) repente prorumpunt in ipsos, et
                     succedunt tentoria, destruunt obsidentium machinas, et aliquando multi ex obsidentibus perdunt. Quare
                     obsidentes ut tuti permaneant, longe a munitione obsessa saltem per ictum teli vel iaculi debent
                     castrametari, et circa se facere fossas, et figere ibi ligna, et<pb n="602"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/602.pdf"
                     />construere propugnacula: ut si oppidani eos repente vellent inuadere, resistentiam inuenirent.</p>
                  <p n="EtslUSOmvB">Viso quomodo se munire debent obsidentes, ne ab oppidanis molestentur: restat ostendere quot
                     modis impugnare debent obsessos. Est autem unus modus impugnandi communis et publicus, videlicet, per
                     ballistas, arcus, et per lapides emissos manibus vel fundis, et etiam per appositiones scalarum. Multum enim
                     industres in pugna, si obsessi faciunt se ad muros et ad propugnacula, statim impugnant eos cum ballistis et
                     arcubus: iaciunt contra ipsos lapides cum manibus vel cum fundis; apponunt scalas ad muros, ut si possint
                     ascendere ad partes illas.</p>
                  <p n="zizsqbIgnx">Praeter tamen hos modos impugnationis apertos, est dare triplicem impugnationis modum non
                     omnibus notum. Quorum unus est per cuniculos. Alius est per machinas proiicientes lapides magnos et graues.
                     Et tertius per aedificia impulsa usque ad muros munitionis obsessae.</p>
                  <p n="xPbzqBHGaJ">De omnibus itaque his impugnationibus dicemus, sed primo de impugnatione per cuniculos. Primo
                     igitur per cuniculos, id est per vias subterraneas deuincuntur munitiones. Debent enim obsidentes priuatim in
                     aliquo loco terram fodere: ante quem locum, tentorium vel aliquod aliud aedificium debent apponere, ne
                     obsessi videre possint ubi incipiant fodere: ibi enim faciendo vias subterraneas sicut faciunt fodientes
                     argentum et inuenientes venas metallorum, debent per vias illas, faciendo eas profundiores, quam sint fossae
                     munitionis deuincendae, pergere usque ad muros munitionis praedictae: quod si hoc fieri potest, leue est
                     munitionem capere. Nam hoc facto primo debent muros fodere, et supponere ibi ligna ne statim cadant. Et cum
                     omnes muros, vel maximam partem murorum sic suffosserunt et subpunctauerunt, si viderint obsidentes quod per
                     solum casum murorum possint munitionem obtinere, statim debent apponere ignem in lignis sustinentibus muros
                     et facere omnes muros vel facere magnam eorum partem cadere,<pb n="603"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/603.pdf"
                     />et replere fossas: quo simul (quasi ex inopinato facto) terreantur obsessi, ut facilius deuincatur oppidum.
                     Est etiam attendendum quod viae subterraneae semper sunt muniendae tabulis et aliis artificiis, ne cadat
                     terra et suffocet fodientes: terra etiam quae extrahitur de dictis fossis est taliter abscondenda, ne
                     videatur ab obsessis. Et rursus cum ignis apponitur ad ipsa ligna sustinentia murum, apponens huiusmodi ignem
                     et existentes cum eo debent ad locum tutum fugere, ne laedantur per murorum casum. Sic ergo agendum est in
                     impugnatione per cuniculos, cum ad munitionem obtinendam sufficit sola murorum ruina. Sed cum hoc creditur
                     non sufficere, muris existentibus subfossis et subpunctatis, nondum apponendus est ignis, sed procedendum est
                     ad maiores munitiones et ad maiora moenia castri, vel ciuitatis obsessae, et per similes vias subterraneas
                     est similiter faciendum circa ea, quod factum est circa muros. Rursus procedendum est diuertendo vias
                     subterraneas, ut per eas possit haberi ingressus ad ciuitatem et castrum: quae omnia latenter fieri possunt
                     absque eo quod sentiantur ab obsessis: licet tamen sine difficultate et diuturnitate temporis, possint haec
                     omnia fini debito mancipari. His itaque sic peractis in aliquo nocturno tempore, vel in aliquo alio congruo
                     ad pugnandum per appositionem ignis fieri debet, ut simul cadant muri et munitiones suffossae: et per vias
                     subterraneas fiat ingressus ad castrum, vel ad ciuitatem: et per aditum factum ex muris cadentibus reliqui
                     obsidentes ingrediantur castrum, vel ciuitatem obsessam: et sic poterunt obtinere illam.<pb n="604"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/604.pdf"
                     /></p>
               </div>
               <div type="chapitre" n="3.3.18">
                  <head>Quae, et quot sunt genera machinarum eiicientium lapides; per quae impugnari possunt munitiones obsessae,
                     et deuinci possunt ciuitates et castra. Cap. XVIII.</head>
                  <p n="SgOkVdHeYQ">Contingit autem pluries, munitiones aliquas obsessas super lapides fortissimos esse
                     constructas, vel esse aquis circumdatas, vel habere profundissimas foueas, vel aliquo alio modo esse munitas:
                     ut per viculos et per subterraneas vias nunquam, vel valde de difficili obtineri possint. Euenit etiam
                     pluries ut si munitio obsessa per vias subterraneas capi possit, obsessi tamen prouidentes fossionem
                     impediunt eam, ne per ipsam fraudulenter et per insidias deuincantur. Quod quomodo fieri habeat, ostendemus
                     in sequentibus capitulis, ubi agetur de defensiua pugna. Cum enim tractabimus qualiter obsessi se defendere
                     debeant, declarabitur qualiter obsessi per cuniculos et alia machinamenta obsidentium debeant prouidere.
                     Quare si modus artis debet imitari naturam quae semper faciliori via res ad effectum producit: cum per
                     viculos non ita de facili munitiones impugnari possunt, sicut per machinas lapidarias, vel per aedificia
                     propulsa usque ad moenia castri, vel ciuitatis obsessae, oportet talibus uti argumentis ut habeatur
                     intentum.</p>
                  <p n="jBrwRxxDmH">Videndum est igitur, quot sunt genera machinarum lapidariarum, et quot sunt modi aedificiorum
                     per quae munitiones impugnantur. Machinae autem lapidariae quasi ad quatuor genera reducuntur.</p>
                  <p n="hhiFXJYCdl">Nam in omni tali machina est dare aliquid trahens et eleuans virgam machinae, ad quam
                     coniuncta est funda, qua lapides iaciuntur. Huiusmodi autem eleuatio virgae aliquando fit per contra pondus,
                     aliquando autem non sufficit contrapondus, sed ulterius cum funibus eleuatur virga machinae, qua eleuata
                     iaciuntur lapides.</p>
                  <p n="MrDhCeAscn">Si ergo<pb n="605"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/605.pdf"
                     />per solum contrapondus fit huiusmodi proiectio: contrapondus illud est vel ex fixum, vel est mobile, vel
                     est compositum ex utroque. Dicitur autem contrapondus esse fixum, quando in virga infixa est quaedam cassa
                     immobiliter adhaerens virgae plena lapidibus et arena, vel plena plumbo, vel aliquo alio graui corpore: quod
                     genus machinae veteres Trabutium vocare voluerunt. Inter ceteras autem machinas haec rectius proiicit, eo
                     quod contrapondus semper uniformiter trahat: ideo semper eodem modo impellit, cum hac enim machina quasi acus
                     percuti posset. Nam cum aliquod signum percutiendum est per ipsam, si nimis proiicit ad dextram, vel ad
                     sinistram vertenda est ad locum erga quod iaciendus est lapis. Si vero nimis alte proiicit, vel elonganda est
                     machina a signo, vel in funda eius apponendus est lapis grauior, quem non tantum eleuare poterit. Si vero
                     nimis ime vel nimis basse, appropinquanda est machina, vel alleuiandus est lapis. Semper enim ponderandi sunt
                     lapides ipsarum machinarum, si determinate proiiciendum fit ad aliquod certum signum.</p>
                  <p n="wtBFuWPiOn">Aliud genus machinarum habet contrapondus mobiliter adhaerens circa flagellum, vel circa
                     virgam ipsius machinae, vertens se circa huiusmodi virgam. Et hoc genus machinae Romani pugnatores
                     appellauerunt Biffam. Differt autem haec a Trabutio. Nam quia contrapondus mobiliter adhaeret virgae
                     machinae, licet plus trahat ratione motus, non tamen sic uniformiter trahit, ideo plus proiicit quam biffa,
                     non tamen ita recte et uniformiter percutit.</p>
                  <p n="JGCmEvrhxQ">Est autem et tertium genus machinae, quod Tripantum nuncupant, habens utrumque contrapondus,
                     unum infixum virgae, et aliud mobiliter se vertens circa ipsam: hoc enim ratione ponderis infixi rectius
                     proiicit, quam Biffa: ratione vero ponderis mobiliter se vertentis longius emittit lapidem quam
                     Trabutium.</p>
                  <p n="XYYBQEpNRO">Quartum vero genus<pb n="606"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/606.pdf"
                     />machinae est, quod loco contraponderis habet funes, qui trahuntur per vires et manus hominum. Huiusmodi
                     enim machina non proiicit lapides ita magnos, sicut praedicta tria genera machinarum: tamen non oportet
                     tantum tempus apponere ad proportionandum huiusmodi machinam, sicut in machinis praefatis, ita quod pluries
                     et citius proiicit haec machina quam praedictae. Illae igitur qui obsidet castrum aut ciuitatem aliquam, si
                     vult eam impugnare per machinas lapidarias, diligenter considerare debet, utrum magis possit munitionem illam
                     impugnare proiiciendo rectius vel longius, vel medio modo inter utrunque vel etiam magis posset obsessos
                     offendere proiiciendo spissius et frequentius. Nam prout viderit expedire omnibus praedictis machinis, vel
                     omnibus praefatis modis proiiciendi, vel aliquibus sine aliqua praedictarum machinarum, castrum, vel
                     ciuitatem obsessam poterit impugnare. Si enim plena notitia habeatur de machinis, de quibus mentionem
                     fecimus, sufficienter scietur, quomodo per machinas lapidarias poterit quaelibet munitio impugnari. Nam omne
                     genus machinae lapidariae, vel est aliquod praedictorum, vel potest originem sumere ex praedictis.</p>
                  <p n="jurfafzOeo">Est etiam aduertendum quod die et nocte per lapidarias machinas impugnari possunt munitiones
                     obsessae. Tamen, ut videatur qualiter in nocte percutiunt lapides emissi a machinis, semper cum lapide
                     alligandus est ignis, vel ticio ignitus. Nam per ticionem ignitum lapidi alligatum apparere poterit qualiter
                     machina proiicit, et qualis siue quam ponderosus lapis est in funda machinae imponendus.<pb n="607"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/607.pdf"
                     /></p>
               </div>
               <div type="chapitre" n="3.3.19">
                  <head>Quomodo per aedificia lignea impulsa ad muros ciuitatis, et castri, impugnari possint munitiones obsessae.
                     Cap. XIX.</head>
                  <p n="AJxwNmFBOd">Tangebatur autem supra tres modi impugnandi munitiones obsessas. Quorum unus erat per
                     cuniculos. Alius per machinas lapidarias. Tertius vero, per aedificia lignea impulsa ad muros munitionis
                     obsessae. Dicto ergo de impugnatione facta per cuniculos, et per lapidarias machinas; restat dicere de
                     impugnatione quam fieri contingit per aedificia impulsa ad muros, vel ad moenia castri, vel ciuitatis
                     obsessae. Huiusmodi autem aedificia quasi ad quatuor genera reducuntur, videlicet, ad arietes, vineas,
                     turres, et musculos.</p>
                  <p n="ZiUtSetBTs">Vocatur enim Aries, testudo quaedam lignorum, quae, ne igne comburatur, crudis coriis
                     cooperitur. Sub hac enim testudine sic cooperta coriis, et fortiter contexta, ne lapidibus obruatur
                     intrinsecus ponitur trabs, cuius caput ferro vestitur, ideo appellatur aries, quia ratione ferri ibi appositi
                     durissimam habet frontem ad percutiendum. Huiusmodi autem trabs funibus, vel cathenis ferreis alligatur ad
                     testudinem factam ex lignis, et ad modum arietis se subtrahit: et postea fortiter muros munitionis obsessae
                     percutit et disrumpit. Cum enim per huiusmodi trabem sic ferratam multis ictibus percussus est murus ita,
                     quod iam lapides existentes in ipso incipiant commoueri: in capite eius infligitur quoddam ferrem retortum ad
                     modum falcis, per quod lapides commoti et conquassati euelluntur a muro, ut citius perforetur. Valet autem
                     huiusmodi aedificium ad impugnandum munitionem aliquam, dato quod quis non possit pertingere usque ad muros
                     eius. Nam quia huiusmodi trabs habens caput sic ferratum retrahitur et impingitur, poterit percuti murus
                     ipsius munitionis obsessae, dato quod textura<pb n="608"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/608.pdf"
                     />illa sub qua sunt homines impingentes trabem non pertingat usque ad muros. Est autem huiusmodi textura sub
                     qua sunt homines impingentes arietem siue trabem optime munienda, ne viri illi sagittis, vel lapidibus, vel
                     aliquo modo ex aliqua parte possint offendi.</p>
                  <p n="PMLrirrAti">Aliud autem aedificium est ad impugnandum munitiones obsessas, quod vocant Vineam. Fit autem
                     hoc, cum tabulae grossae et fortes optime conligantur, et duplicantur, siue fit duplex tabulatum, ne lapides
                     emissi possint tale aedificium frangere. Cooperitur etiam crudis coriis, ne ab igne possint offendi.
                     Consueuit autem tale aedificium fieri in latitudine octo pedum, et in longitudine sexdecim: in altitudine
                     vero tot pedum, quot homines ibi competenter possunt existere. Huiusmodi enim aedificium tantae quantitatis,
                     vel etiam maioris, est optime undique muniendum, et impellendum usque ad muros munitionis obsessae; sub quo
                     homines existentes fodiunt muros illos. Est autem hoc aedificium utile, cum talis est munitio obsessa, quod
                     usque ad muros eius potest tale aedificium impelli.</p>
                  <p n="IvWyWvIpmJ">Tertium genus aedificiorum sunt turres vel castra. Nam si nec per arietes, nec per vineas capi
                     possunt munitiones obsessae, accipienda est mensura murorum munitionis illius, et secundum huiusmodi
                     mensuram, vel etiam secundum altiorem construendae sunt ligneae turres vel castra, quae tegenda sunt crudis
                     coriis, ne succendantur ab igne. Cum his quidem ligneis castris dupliciter impugnantur munitiones obsessae.
                     Primo iaciendo lapides. Nam si altitudo castrorum excedit altitudinem murorum, et etiam curricularum et
                     propugnaculorum existentium in ipsis: sic se habebunt existentes in castris ad existentes in munitionibus
                     quodammodo, sicut existentes in munitionibus ad eos, qui sunt in basso, vel in terra. Rursus in huiusmodi
                     castris ordinantur pontes cadentes, per quos itur ad muros munitionis obsessae.<pb n="609"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/609.pdf"
                     />Altitudo autem murorum dupliciter potest accipi. Primo per umbram. Nam leue filum, cuius nota sit
                     quantitas, ligandum est ad sagittam, et proiiciendum usque ad muros munitionis secundum quantitatem cuius
                     sciri poterit quantitas umbrae: in illa ergo hora, in qua accipitur umbrae quantitas, erigendum est aliquod
                     lignum in altum, faciens tantam umbram; et secundum altitudinem illius ligni erit altitudo murorum. Verum
                     quia non semper sol splendet et facit umbram, sed aliquando tegitur nubibus, dabimus alium modum accipiendi
                     altitudinem cuiuslibet aedificii, et quorumcumque murorum. Accipiatur autem lignum, vel tabula aliqua ad
                     quantitatem alicuius hominis; et ille homo ad cuius quantitatem accepta est tabula illa, iaciat se in terram:
                     et ad pedes eius ponatur praedicta tabula, et aspiciat per summitatem illius tabulae: et si visus eius
                     proceditur magis alte quam sit aedificium cuius est altitudo sumenda, trahat se magis prope aedificium illud,
                     si vero visus protendatur magis basse, cum tabula sit existente ad pedes, et sic iacens in terra, elonget se
                     ab aedificio praedicto, donec per summitatem tabulae punctaliter viduat summitatem eius. Nam, ut probari
                     potest geometrice, quanta erit distantia a capite hominis sic iacentis usque ad aedificium illud, tanta erit
                     aedificii altitudo. Possent etiam mensurae talium altitudinum accipi per regulas traditas in Astrolabio, et
                     Quadrante. Sed de hoc nobis non sit curae: sufficiat autem de talibus ad praesens tanta dicere, quanta
                     sufficiunt ad propositum:</p>
                  <p n="PrdJCRzRAw">Quartum genus aedificiorum vocant Musculos. Sunt enim musculi quaedam aedificia parua, sub
                     quibus teguntur homines trahentes, vel impellentes castra usque ad moenia munitionis obsessae. Potest autem
                     per huiusmodi musculos quasi continuari castra usque ad munitionem obsessam: quod cum factum est, tripliciter
                     impugnanda est munitio. Nam in castro sic aedificato ad munitionem impugnandam, est tria considerare,
                     videlicet partem superiorum<pb n="610"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/610.pdf"
                     />excedentem muros; et curriculas munitionis capiendae partem quasi mediam, ad quam applicantur pontes
                     cadendi super illos muros: et partem infimam, ad quam applicantur musculi, a quibus sunt homines trahentes,
                     vel impellentes castrum. Cum ergo castrum illud appropinquauit quantum debuit ad muros munitionis obsessae,
                     illi qui sunt in parte superiori debent proiicere lapides, et fugare eos, qui sunt in muris. Qui vero sunt in
                     parte intermedia, debent pontes dimittere, et inuadere muros. Sed qui sunt in parte infima et sub musculis,
                     si possunt debent ad muros attendere, et eos suffodere, ut etiam et sic obsidentes intrare possint obsessam
                     munitionem. Sunt etiam, ballistae arcus, machinae lapidariae, et omnia talia congreganda: ut quando haec
                     fienda sunt tunc munitionem percutiant. Quanto enim pluribus modis simul munitio impugnatur, tanto plus
                     terrentur obsessi, et citius capitur. </p>
               </div>
               <div type="chapitre" n="3.3.20">
                  <head>Qualiter aedificanda sunt castra aut ciuitates, ne per pugnam ab obsidentibus facilius deuincantur. Cap.
                     XX.</head>
                  <p n="ZLlzzrJuMk">Postquam diximus de bello campestri, et determinauimus de bello obsessiuo, docentes ipsos
                     obsidentes munitiones et castra qualiter debeant ea obsidere, et debellare. In parte ista determinare volumus
                     de bello defensiuo: ut postquam docuimus obsidentes qualiter debeant inuadere obsessos, volumus docere ipsos
                     obsessos qualiter se debeant defendere ab obsidentibus. Primum autem quod maxime facit ne obsessa ciuitas
                     deuincatur ab obsidentibus, et maxime facit ut obsessi faciliter possint defendere munitionem aliquam, est
                     scire, qualiter aedificanda sunt castra, et ciuitates, et munitiones ceterae, ne faciliter<pb n="611"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/611.pdf"
                     />impugnentur. Sunt autem quinque in huiusmodi aedificatione consideranda: per quae munitiones fortiores
                     existunt, et difficiliores ad capiendum. Primo quidem fortificantur munitiones, et sunt difficiliores ad
                     bellandum ex natura loci. Secundo ex angularitate murorum. Tertio ex terratis. Quarto ex propugnaculis.
                     Quinto ex fessatis.</p>
                  <p n="RsZGohTDzM">Ex natura quidem loci, urbs et munitiones fortiores existunt si editae sint in praeruptis
                     rupibus, vel in locis eminentibus et inaccessibilibus: aut si mare sit circa eas, vel paludes, aut flumina
                     circumdant ipsas. A principio igitur quando aedificandae sunt munitiones, defendendae ab exteriori pugna, et
                     ab obsidentibus, consideranda est natura loci, ut in tali loco aedificentur, quod ex ipso situ fortiores
                     existant. Vel si non vacat munitiones de nouo aedificare, et aliqui timentes iram dominorum, aut Domini
                     metuentes furorum populi, volunt se tueri in munitione aliqua: si adsit facultas quaerenda est munitio talis,
                     quae ex ipsa natura loci fortior existat, et difficilior ad impugnandum.</p>
                  <p n="VpiGxuPfXb">Secundo urbes et munitiones sunt difficiliores ad impugnandum ex angularitate murorum. Nam si
                     munitio muros habeat angulares, si contingat obsidentes ad muros accedere ut munitionem deuincant, obsessi
                     facilius se tuentur ab illis, et leuius offendunt obsidentes. Nam propter angularitatem murorum non solum ex
                     parte anteriori, sed etiam a tergo, et quasi ex parte posteriori percuriunt impugnantes munitionem illam.
                     Fiendi itaque sunt muri angulares, ut munitio faciliter defendi possit.</p>
                  <p n="GGLQVqwrrB">Tertium, quod reddit munitionem difficiliorem ad capiendum, dicuntur esse terrata, vel muri ex
                     terra facti. Nam in munitione fienda non solum est quaerenda bonitas situs, et angularitas murorum, sed circa
                     munitionem illam adificandi sunt duo muri aliqualiter distantes: et intra spatium, quod inter illos duos
                     muros includitur, ponenda est terra, quae fodienda est de fossis, quae fiendae sunt circa munitionem
                        illam,<pb n="612"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/612.pdf"
                     />vel est aliunde terra apportanda, et ponenda in illo spatio intermedio. Est etiam huiusmodi terra inter
                     tale spatium posita ita densanda, quod ad inuicem conglutinetur, et efficiatur quasi murus. Contingit etiam
                     turres ex terra facere, si bene condensetur: propter quod non est inconueniens construere huiusmodi muros ex
                     terra depressata; valet quidem constitutio talium murorum ad defendendam munitionem, ne deuincatur per
                     machinas lapidarias. Nam dato quod per huiusmodi machinas totus murus exterior rueret, murus constitutus ex
                     terra quasi absque laesione susciperet ictus machinarum: quia cum lapis eiectus a machina perueniret ad
                     huiusmodi murum, propter mollitiem eius cederet terra, et reciperet lapidem illum quasi ac si esset sic
                     fabricatus. Expertum est enim muros ex terra densata constitutos minus laedi a machinis lapidariis, quam muri
                     alii; debet quidem talis murus ex terra factus esse grossus, quia tunc quasi absque laesione suscipiet
                     lapides emissos a machinis.</p>
                  <p n="zEzrYnPQqD">Quartum autem quod facit munitiones fortiores sunt turres, et propugnacula. Nam in ipsis muris
                     construendae sunt turres, et propugnacula, ut munitio leuius defendi possit. Maxime autem ante portam
                     quamlibet ipsius munitionis, de qua timetur, ne ad eam accendant obsidentes, fiendae sunt turres, et
                     propugnacula: et ante huiusmodi portam ponenda est cataracta pendens annulis ferreis undique etiam ferrata,
                     prohibens ingressum hostium, et incendium ignis. Nam si obsidentes vellent portas munitionis succendere,
                     cataracta quae est ante portam prohibebit eos. Rursus supra cataractam debet esse murus perforatus recipiens
                     ipsam, per quem locum poterunt proiici lapides, emitti poterit aqua ad extinguendum ignem, si contingeret
                     ipsum ab obsidentibus esse appositum.</p>
                  <p n="yaHDjvzgez">Quintum quod facit munitiones magis inacessibiles, et fortiores: est latitudo, et profunditas
                     fossarum: quae (si adsit facultas) replendae sunt aquis. His ergo modis sunt munitiones difficiliores<pb
                        n="613"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/613.pdf"
                     />ad capiendum. Ideo videndum est a principio ab his qui volunt munitiones defendere ab obsidentibus eas, ut
                     in munitionibus illis omnia haec vel plura ex istis concurrant ad hoc, quod facilius defendantur. </p>
               </div>
               <div type="chapitre" n="3.3.21">
                  <head>Quomodo muniendae sunt ciuitates, et castra et uniuersaliter omnes munitiones, ut ab obsidentibus
                     difficilius capiantur. Cap. XXI.</head>
                  <p n="DywYEwzCzV">Non sufficit scire, quomodo aedificandae sunt munitiones, et quales muros debent habere, et
                     quomodo debent esse sitae, nisi sciatur quomodo sunt muniendae, ut non de facili vinci possint. Dicebatur
                     enim supra, triplicem esse modum deuincendi munitiones: videlicet per famem, sitim, et pugnam. Sic ergo
                     muniendae sunt munitiones obsessae, ne aliquo horum modorum possint deuinci.</p>
                  <p n="RWnDetFtvg">Ne enim fame deuincantur, tria sunt attendenda, videlicet ut frumenta, auena, ordeum, et
                     cibaria singula, et uniuersa pabula, quae possunt deseruire ad victum, deportanda sint ad munitionem
                     obsessam, prius quam obsideatur ad extraneis: et si timetur de obsessione ante recollationem frugum, ex aliis
                     locis propinquis sunt talia acquirenda, ne munitio obsessa ob carentiam victus possit pati defectum. Quicquid
                     autem non potest ad munitionem deferri (vel si deferretur non multum esset utile castro vel ciuitati
                     obsessae) totum est igni comburendum; ne obsidentes superuenientes inde capiant emolumentum, et ex bonis
                     propriis munitionis obsessae inpugnent ipsam. Si autem timeatur de diuturnitate temporis, ut quod per multa
                     tempora debeat obsessio perdurare, maxime munienda est ciuitas vel castrum obsessum milio: nam milium inter
                     cetera minus putrefit, et plus durare perhibetur. Copia etiam carnium salitarum non est praetermittenda.<pb
                        n="614"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/614.pdf"
                     />Salis etiam multitudo multum est expediens munitioni obsessae, eo quod ad multa sit utilis.</p>
                  <p n="LpBjulftTN">Secundo in muniendo castrum vel ciuitatem aliquam obsidendam, quantum ad victum non solum
                     attendendum est, ut magna copia victualium deferatur ad munitionem obsessam, sed etiam ut victualia delata
                     per temperatos erogatores per familias dispensentur. Unde (si fieri posset) si ciuitas obsessa esset magna,
                     et non posset aliunde recuperare victum, in qualibet contrata ciuitatis victualia reduci debent ad horrea
                     publica, et parte, et temperate per viros prouidos dispensare. quod si munitio obsessa modici esset ambitus,
                     hoc efficere non est difficile quasi enim nihil prodest multa praeparatio victualium, nisi parce, et cum
                     temperamento dispensetur.</p>
                  <p n="REHQqcbngP">Tertio est in talibus attendendum, ut personae debiles, et inutiles, non valentes proficere ad
                     defensionem munitionis obsessae, si commode fieri potest, sunt ad partes alias transmittendae: tales enim
                     consumunt, et comedunt, quae deberent bellatoribus erogari. Rursus si timeatur de inopia victualium, bestiae
                     quae sunt in munitione obsessa, a quibus obsessi possunt commode abstinere, sunt occidendae, et comedendae,
                     vel saliendae, si esui aptae sunt: immo in tali casu comedenda sunt multa, quae ad esum vetat communis usus. </p>
                  <p n="JwvESbNCnc">Viso quomodo munitio obsessa vitat, ne capiatur fame: de leui patere potest qualiter se
                     debeant habere obsessi ne deuincantur per sitim. Nam antequam aliqui eos obsideant, prouidere debent quod ad
                     talem munitionem pergant, in qua sit aquarum copia: quod si vero ibi non sint fontes, fodendi sunt putet:
                     quod si etiam locus sit siccus, ut ibi nec putei fieri possint: fiendae sunt cisternae, ut caelestium aquarum
                     superabundantia suppleat aliarum aquarum defectum: quod si munitio obsessa sit circa mare, et non possit
                     habere aquam nisi santam, eo quod dulcem aquam habeat distantem, ad quam capiendam prohibent obsidentes: tunc
                     mediante caera poterit dulcificari. Nam secundum philosophum in Meteoris: Quicquid ex aqua<pb n="615"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/615.pdf"
                     />salita per poros cerae pertransit, totum in dulce conuertitur. Deferendum est etiam ad munitionem
                     obsidendem in magna copia acerum, et vinum, ne ex potu solius equae bellatores adeo debilitentur, quod non
                     possint viriliter resistere obsidentibus.</p>
                  <p n="ZONHczZDqX">Ostenso quomodo sunt remedia adhibenda contra famem, et sitim per quae obsessa munitio deuinci
                     consueuit: restat videre, quae sunt remedia adhibenda, ne per pugnam obsessa munitio deuincatur. Debent ergo
                     ad ciuitatem, vel ad castrum obsessum deportari in magna copia sulphur, pix, oleum ad comburendum machinas
                     hostium. Ferra autem et ligna sunt ad munitionem obsessam in debita abundantia deportanda, ut per ligna
                     hastae sagittarum, et telorum, et etiam aedificia necessaria munitioni fieri possint. Per ferra vero etiam
                     reparari possint arma, et fieri tela; et sagittae, et alia per quae impugnari valeant obsidentes. Est etiam
                     multitudo ferri perutilis ipsis obsessis ad destruendum aedificia, et machinas ipsorum obsidentium, ut in
                     sequenti capitulo apparebit. Saxa etiam torrentium in magna copia sunt ad munitionem deportanda: quia talia
                     sunt solidiora, et aptiora ad faciendum. Ex eis ergo replendi sunt muri, et turres munitionis obsessae.
                     Calcem etiam puluerizatam deferendum est ad ipsam munitionem in magna abundantia, et ex ea replenda sunt
                     multa vasa; ut cum obsidentes appropinquant muris munitionis, iacenda sunt vasa illa, quibus fractis puluis
                     illius subintrat obsidentium oculos, et adeo offendit eos, ut quasi caeci, et non videntes percuti possint.
                     Neruorum etiam copia, et funium utilis est munitioni obsessae, propter ballistas, et arcus, et alia
                     praeparanda, quod si nerui deficiant, loco eorum adhiberi poterunt crines equi, vel capilli mulierum. Recitat
                     enim Vegetius, quod cum Romanis neruorum copia defecisset, et non possent eorum machinas reparare ad
                     resistendum bellatoribus <pb n="616"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/616.pdf"
                     />mulieres Romanae abscissis crinibus eos suis maritis tradiderunt: per quos machinis reparatis aduersariorum
                     impetum repulerunt. Maluerunt enim (ut ait Vegetius) illae pudicissimae foeminae cum maritis conuiuere
                     deformato capite, quam seruire hostibus integris crinibus. Sunt etiam ad munitiones deportanda cornua
                     bestiarum ad reformandum ballistas, et arcus: et coria cruda ad tegendum machinas, et alia aedificia, ne ab
                     aduersariis per incendia comburantur. His etiam cautelis, et per ea quae dicta sunt resistere poterunt
                     obsessi; ne eorum munitiones per pugnam ab obsidentibus deuincantur.</p>
               </div>
               <div type="chapitre" n="3.3.22">
                  <head>Quomodo resistendum est munitioni factae per cuniculos, et qualiter machinis lapidariis, et aliis
                     aedificiis obsessi debeant obuiare. Cap. XXII.</head>
                  <p n="vDVeUhdfea">Enumerabantur supra tres speciales modi impugnandi munitiones obsessas. Quorum unus erat per
                     cuniculos et vias subterraneas. Alius per machinas lapidarias. Et tertius per aedificia impulsa usque ad
                     moenia castri, vel ciuitatis obsessae. Quare si docuimus per praefatos modos inuadere obsidentes obsessos:
                     reliquum est ut declaremus quomodo obsessi a praedictis impugnationibus contra obsidentes se defendere
                     valeant. Primo ergo dicemus de remediis contra impugnationem per cuniculos. Possumus autem circa haec, duo
                     remedia assignare. Unum est per profunditatem fossarum repletarum aquis. Nam si circa munitionem obsessam
                     sint profundae foueae aquis repletae, impediuntur obsidentes; ne obsessos impugnare possint per cuniculos, et
                     vias subterraneas. Dato tamen quod fossae aquis repleri non possint, si sint valde profundae, per ample,
                     sufficienter impediunt subterraneas vias: quia hoc<pb n="617"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/617.pdf"
                     /> genere impugnationis impugnari non possunt munitiones obsessae, nisi dictae viae subterraneae profundiores
                     sint fossis. Munitio ergo defendenda vel est supra petram firmam: et tunc propter duritiem lapidum non est
                     facile per cuniculos debellare eam, vel est supra petram de facili labilem, aut supra terram, quae de facili
                     fodi potest: et tunc per profundas foueas est fortificanda munitio, ne per cuniculos deuincatur. Secundum
                     remedium contra cuniculos et vias subterraneas est, facere in munitione obsessa viam aliam correspondentem
                     viae subterraneae factae ab obsidentibus. Si enim obsessa munitio foueas non habet profundas, nec habet eas
                     repletas aquis, propter quod timetur de impugnatione per cuniculos; diligenter considerare debent obsessi,
                     utrum ab aliqua parte videant terram deferri, et utrum per aliqua signa cognoscere possint obsidentes
                     inchoare cuniculos: quod cum perceperint, statim debent viam aliam subterraneam facere correspondentem illis
                     cuniculis, ita tamen quod via illa pendeat contra obsidentes: et tunc per viam illam sic perforatam (cuius
                     partem fecerunt obsidentes, et partem obsessi) debet esse bellum continuum, ne obsidentes per viam illam
                     munitionem ingrediantur. Debent etiam obsessi iuxta inchoationem viae subterraneae habere magnas tinnas
                     plenas aquis vel etiam urinis: et cum bellant contra obsidentes, debent se fingere fugere, et exire foueam
                     illam quo facto totam aquam aut urinam congregatam effundere debent supra obsidentes existentes in cuniculis.
                     Temporibus enim nostris multi obsidentium sic periclitati sunt: quare si hoc aliquando factum fuit, non
                     debemus reputare impossibile ne iterum fieri possit. Viso quomodo resistendum sit debellationi factae per
                     cuniculos: restat videre quomodo obsessi debeant obuiare impugnationi factae per lapidarias machinas. Contra
                     has autem quadrupliciter subuenitur. Primo, quia aliquando subito ex munitione obsessa exiuit magna multitudo
                     armatorum, et<pb n="618"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/618.pdf"
                     />inuadunt machinam; et prius quam exercitus possit succurrere ad defendendum eam, succendunt ipsam. Sed si
                     munitionem ipsam obsessi exire non audeant: tunc clam de nocte aliqui ligati funibus per muros emittuntur,
                     qui absconse ignem portantes absque eo quod alii percipiant, machinam incendunt: quo peracto trahuntur
                     superius per funes ad munitionem illam. Est etiam et tertius modus destruendi machinas faciendo sagittas quas
                     appellant telos. Est autem sagitta illa in medio quasi quaedam cauea, in qua ponitur ignis fortis factus ex
                     oleo, sulphure, et pice, et resina: quem ignem cum stupa conuolutum bellatores antiqui Incendiarium
                     vocauerunt. Huiusmodi autem sagitta per ballistam fortem emissa usque ad machinam, multotiens succendit
                     ipsam. Quarto etiam modo resistitur machinis lapidariis, faciendo alias machinas interius, percutiendo eas,
                     et destruendo ipsas. Inter caetera autem summum remedium est, postquam constituta est machina, interius
                     facere ei fundam ex cathenulis ferreis, vel testam ex ferro; et iuxta machinam illam construere fabricam in
                     qua aliquod magnum ferrum bene ignatur, quod bene ignitum apponatur super fundam ex ferro textam et
                     proiiciatur ad machinam aliam; vel ad quodcunque aedificium lignorum. Contra hoc enim coria cruda non valent,
                     ligna non habent resistentiam: omne enim aedificium ligneum hoc modo comburi potest. Sunt autem et multae
                     aliae particulares cautelae, valentes ad defensionem contra lapidarias machinas: sed quia talia complete sub
                     narratione non cadunt, prudentis iudicio relinquantur. Ostenso quomodo resistendum sit cuniculis, et
                     lapidariis machinis: reliquum est declarare, quomodo obuiari debeat aedificiis aliis impulsis ad moenia
                     munitionis obsessae. Ad hoc autem valeret quaecumque diximus contra resistentiam machinarum. Nam sicut
                     destrui possunt lapidariae machinae per improuisum insultum obsessorum, et per homines de nocte latenter<pb
                        n="619"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/619.pdf"
                     />emissos, et per sagittam deferentem ignem fortem, et per machinas alias emittentes lapides, vel per fundas
                     ex ferro textas iacientes ignita ferra: sic omnibus his modis possunt huiusmodi aedificia lignea impugnari.
                     Immo expertum est contra singula huiusmodi aedificia maxime valere, si per alias machinas, vel aliquo alio
                     modo, ferra ignita iaciantur in ipsa. Possumus tamen specialia remedia contra huiusmodi aedificia assignare,
                     ut contra Arietem constituatur Lupus. Dicebatur enim, trabem ferratam percutientem muros munitionis obsessae
                     propter duritiem capitis vocari Arietem. Contra hoc autem constituitur quoddam ferrum curuum dentatum
                     dentibus fortissimis, et acutis, et ligatum funibus, cum quo capitur caput arietis, vel caput illius trabis
                     ferratae: quo capto, vel omnino Aries ad superiora trahitur, vel ita suspenditur, ut muris nocere non possit.
                     Unde et bellatores antiqui huiusmodi ferrum vocauerunt Lupum, eo quod acutis dentibus arietem caperet. Contra
                     castra vero multum valent ferra ignita: adhibetur tamen speciale remedium contra ipsa, quia fiunt cuniculi,
                     et viae subterraneae, et clam suffoditur terra unde debet transire castrum; qua suffossa, et castro demerso
                     in ipsam propter magnitudinem ponderis, oportet castrum iterum construi, eo quod non possit ex fouea in
                     integrum remoueri. Contra vineas vero, et musculos etiam multum valent ignita ferra. Quod si tamen
                     contingeret per huiusmodi aedificia perforari muros munitionis obsessae: cum de hoc dubitatur, antequam hoc
                     fiat, iuxta illos muros erigantur aedificia lignea, vel (si sit possibile) aedificentur muri lapidei: ut si
                     continget obsidentes intrare munitionem, retineantur clausi inter muros illos; et non valentes se defendere
                     propter murorum inclusionem, lapidibus obruantur. Est tamen diligenter aduertendum, quod aliquando obsidentes
                     fingunt se fugere, et sic per insidias, et versutias inuadunt munitionem obsessam.<pb n="620"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/620.pdf"
                     />Ideo non statim post recessum hostium sunt munitiones dimittendae, et est custodia negligenda. Immo
                     inuestigandae sunt conditiones hostium: ut quod palam habere non potuerunt, per insidias et astutias obtinere
                     non possint. </p>
               </div>
               <div type="chapitre" n="3.3.23">
                  <head>Qualiter construenda est nauis, et qualiter committendum nauale bellum, et ad quae bella singula
                     ordinantur. Cap. XXIII.</head>
                  <p>In hoc ultimo capitulo tractare volumus aliqua de nauali bello: non tamen oportet circa hoc tantum insistere,
                     quia multa quae dicta sunt in aliis generibus bellorum, applicari poterunt ad naualem pugnam. Circa hoc autem
                     pugnandi genus, primo videndum est, qualiter fabricanda fit nauis: nam nauis male fabricata, ex modica
                     impugnatione hostium de facili perit. Sciendum ergo, quod secundum Vegetium, ligna ex quibus construenda est
                     nauis, non sunt de quolibet tempore incidenda. Nam tempore Martii et Aprilis, in quo humor incipit in
                     arboribus abundare, non est bonum incidere arbores, ex quibus fabricanda est nauis. Sed tempore Iulii et
                     Augusti vel aliquo alio tempore, in quo humor arborum desiccatur, ad huiusmodi fabricam incidenda sunt ligna.
                     Rursus, non statim incisis lignis est ex eis fabricanda nauis: sed primo arbores sunt diuidendae per tabulas;
                     et per aliquod tempus dimittendae, ut desiccari possint. Nam si ex lignis viridibus construatur nauis, quando
                     naturalis eorum humor expirauerit, contrahuntur ligna, et faciunt in nauibus rimas, quibus in nauibus nihil
                     periculosius esse potest. Durum est enim intendere simul bellis naualibus, et exponere se periculis, ne
                     puppis per rimas naufragium patiatur. Viso qualiter incidenda sunt ligna, et quomodo reseruanda, ut ex eis
                     nauis debite valeat fabricari: restat videre; quomodo<pb n="621"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/621.pdf"
                     />in naui bene fabricata committenda sunt bella. Habet autem nauale bellum quantum ad aliqua similem modum
                     bellandi cum ipsa pugna terrestri. Nam sicut terrestri pugna oportet pugnantes bene armatos esse, et bene se
                     scire a persecutionibus protegere, et hostibus vulnera infligere: sic et haec requiruntur in bello nauali.
                     Immo in huiusmodi pugna oportet homines melius esse armatos, quam in terrestri: quia cum pugnatores marini
                     quasi fixi stent in naui, et quasi modicum se moueant, melius sustinere possunt armorum pondera: quare eorum
                     armatura grauior esse debet. Possumus tamen, quantum ad praesens, decem enumerare, per quae marini pugnatores
                     hostes impugnare debent. Primum est ignis, quem Incendiarium vocant. Expedit enim eis habere multa vasa plena
                     pice, sulphure, rasina, oleo; quae omnia sunt cum stupa conuoluenda. Haec enim vasa sic repleta sunt
                     succendenda, et proiicienda ad nauem hostium. Ex qua proiectione vas frangitur, et illud incendiarium
                     comburitur et succendit nauem. Sunt enim multa talia in naui proiicienda, ut ex multis partibus possit nauis
                     succendi; et cum proiiciuntur talia, tunc est contra nautas committendum durum bellum, ne possint currere ad
                     extinguendum ignem. Secundo ad committendum marinum bellum multum valent insidiae. Nam sicut in terra
                     ponuntur insidiae militum, qui ex improuiso inuadentes hostes, eos terrent, et de facili vincunt: sic in mari
                     post aliquas insulas fiunt insidiae, ut marini pugnatores ex improuiso irruentes in hostes, eos facilius
                     vincant. Tertio est circa marinum bellum attendendum, ut semper pugnantes nauem suam faciant circa profundum
                     aquarum, et nauem hostium impingant ad littus: quia pugnandi impetum perdunt, qui detrahuntur ad terram.
                     Quarto ad arborem nauis suspendendum est lignum quoddam longum ex utraque parte ferratum, quod ad
                     percutiendum tam nauem, quam nautas se habeat quasi aries, cum quo teruntur muri ciuitatis<pb n="622"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/622.pdf"
                     />obsessae. Debet autem sic ordinari lignum illud, ut ligamentum retinens ipsum possit deprimi, et eleuari:
                     quia hoc facto maior habetur commoditas, ut cum ipso percuti possit tam nauis, quam etiam existentes in ipsa.
                     Quinto in bello nauali habenda est copia ampliarum sagittarum, cum quibus scindenda sunt vela hostium. Nam
                     velis eorum perforatis, et non valentibus retinere ventum; non tantum possunt ipsi hostes impetum habere
                     pugnandi, nec etiam possunt sic faciliter recedere, si volunt declinare a bello. Sexto consueuerunt nautae
                     habere ferrum quoddam curuatum ad modum falcis bene incidens, quod applicatum ad funes retinentes vela;
                     statim incidit ipsa. Velis autem sic incisis, et cadentibus ab arbore, subtrahitur ab hostibus, ne sic
                     pugnare possint: quia per talem incisionem velorum redditur nauis pigrior, et quodammodo inutilior ad
                     pugnandum. Septimo consueuerunt e iam nautae habere uncos ferreos fortes, ut cum vident se esse plures
                     hostibus, cum illis uncis capiunt eorum naues, ut non permittant eos discedere. Octauo in nauali bello est
                     haec cautela attendenda: ut de calce alba puluerizata habeant multa vasa plena, quae ex alto sunt proiicienda
                     in naues hostium, quibus ex impetu proiectis, et fractis eleuatur puluis (ut supra diximus in bello
                     terrestri) et subintrat hostium oculos, et adeo offendit eos ut quasi caeci videre non possint: quod in bello
                     nauali est valde periculosum, quia ex omni parte bellantes in tali bello vident sibi imminere mortem: quare
                     si oculi bellantium in tali pugna ex puluere calcis sic offenduntur, ut videre non possint; de facili vel
                     perimuntur ab hostibus, vel submerguntur in aquis. Nona cautela est habere multa vasa plena ex molli sapone,
                     quae cum impetu proiicienda sunt ad naues hostium; et hoc super loca illa, in quibus contingit hostes
                     existere ad defendendum naues. Nam vasis illis confractis in huiusmodi locis, loca illa per saponem liquidam
                        redduntur<pb n="623"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/623.pdf"
                     />adeo lubrica, quod hostes ibi ponentes pedes statim labuntur in aquis. Est etiam et decima cautela quasi
                     pernitiosior omnibus aliis. Nam reperiuntur aliqui marinarii, qui diu sub aquis durare possunt: nautae igitur
                     debent se serio ordinare contra nauem hostium, et clam post tergum debent aliquem emittere diu valentem
                     durare sub aquis; qui accepto penetrali sub aquis debet accedere ad hostilem nauem, et eam in profundo
                     perforare, faciendo ibi plura foramina, quae foramina ab hostibus reperiri non poterunt, cum per ipsa
                     coeperit abundare aqua, qua abundante, et hostes, et nauem periclitabit. Sunt autem in bello nauali alia
                     obseruanda, ut sit ibi copia lapidum, et etiam ferrorum acutorum, quae quasi lapides iaciuntur, cum quibus
                     hostes nimium offenduntur. Sed caetera talia quia nimis particularia sunt, sub narratione non cadunt.
                     Sufficiant ergo cautelae, quas tradidimus erga nauale bellum. Ostenso qualiter incidenda sunt ligna ex quibus
                     construenda est nauis, et quomodo bellandum est in nauali bello. Reliquum est, ut declaremus, ad quid bella
                     omnia ordinantur.</p>
                  <p>Sciendum ergo quod secundum philosophum non bellamus, ut bellemus, sed ut pacem habeamus. Potest ergo bellum
                     ex nequitia hominum, et ex cupiditate eorum ordinari ad lucrum, vel ad aliquam aliam satifactionem irae, vel
                     concupiscentiae. Bella tamen si iuste gerantur, et debite fiant, ordinanda sunt ad pacem, et ad quietem
                     hominum, et ad commune bonum. Nam sic se debent habere bella in societate hominum, sicut se habent potiones,
                     et phlebotomiae in corpore humano. Nam sicut in humano corpore sunt plures humores, sic in conuersatione, et
                     societate hominum est dare plures personas, et plures homines. Et sicut quamdiu humores sunt aequati in
                     corpore, et non est ibi humorum excessus, non indigemus potione nec phlebotomia; sic quamdiu homines debite
                     se habent, et unus non iniuriatur alteri; non sunt committenda bella. Quare sicut<pb n="624"
                        facs="/home/mgl/Bureau/These/Documents/Reproductions/Aegidius_Romanus/De_regimine_latinus/regimine/624.pdf"
                     />per phlebotomiam, et potionem superfluitas humorum est eiicienda per quam turbatur sanitas corporis: sic
                     per bella sunt hostes conculcandi, et occidendi, per quos impeditur commune bonum, et pax ciuium, et eorum
                     qui sunt in regno. Supposito ergo Reges et Principes habere iustum bellum, et hostes eorum iniuste perturbare
                     pacem et commune bonum: non est inconueniens docere eos omnia genera bellandi, et omnem modum per quem
                     possint suos hostes vincere, quod totum ordinare debent ad commune bonum, et pacem ciuium. Nam si intendant
                     commune bonum, et pacem ciuium, merebuntur pacem illam aeternam, in qua est suprema requies: quam Deus ipse
                     suis promisit fidelibus, qui est benedictus in saecula saeculorum. Amen. FINIS </p>
               </div>
            </div>
         </div>
      </body>
   </text>
</TEI>

["Son especial seignour nez de ligniee roiale", "et sainte", "Mon seignour phelippe Anz nez filz", "et hoir", "mon seignour phelippe : tres noble roy de france", "par la grace de dieu frere Gile de Rome son clere humble", "et deuot", "frere de lordre de sant augustin salut", "et quanque il : de seruise", "et donneur", "Li liures de gouuerner les citez nous enseigne", "que toutes seignories ne durent pas tant lune co\u0303me lautre", "ne toz les gouuernemenz des seignours", "et des princes ne sunt pas igaus:", "quar aucunes seignories durent par lan", "aucunes par la uie dun home", "Aucunes seignories sunt", "qui puent durer tousjors par aucune maniere", "par heritage", "et par succession de lour hoirs", "Dont cil", "qui desirre sa seignorir a faire durer en soi", "et en ses hoirs", "il doit diligenment entendre a ce", "que il ait maniere naturel a gouerner son pueple", "por ce que nature preuue", "que chose", "que est faite a force etcontre nature nen puet durer tousjors", "Et nuls nest naturel gouerneurres", "Se il couoite a seienorir par maluaise uolente ou pour aucu malueis desirrer", "[[", "]] re le seignourie", "si est a force", "et contre nature", "Mes ell est gouerneur naturel", "qui nestablit ne ne commande fors ce", "que loy", "et raisons enseigne", "et ce est ce", "que le phylosophe dient", "que cil", "qui a force de co\u0303s", "et defaut de soutillete dentendement", "et dengni est sers par nature", "Et cil", "qui a soutillete dentendement", "et sens pour gouerner soi", "et autrui doit estre seignour par nature", "Dont come uit gloriouse noblesce ait requis ammablement", "que ie feisse", "i", "liure", "qui ensegnast les roys", "et les princes a gouuerner", "et eus", "et leur pueple", "pour ce que uous puissiez gouerner naturelment nous", "et uie pueple selonc raison", "et loy", "Apres ce", "que uous cest liure diligangment eussiez reguarde", "Bien apert", "que ceste requeste uous auez faite plus par mouement de dieu", "que par mouement humain", "et apert bien", "que dieu en cui poissance il est fait escrit: sires des sires", "et roi des rois ait especiale cure de votre sainte ligniee", "et de uotre sainte maison", "quant il a encline", "et uotre enfance chaste", "et honorable a ce", "que uous uoulez garder les bonnes loys", "et les bonnes costumes du roiaume", "Et puissiez gouerner uotre roiaume selonc loy raison", "non pas par mauuese uolente", "ne par mauues mouuement", "et bien en siuez les fez de votre pere", "et de uous ancesores es quiex parfaitement aresplendi toziors la sainte crestiente", "et la foi de sainte Eglise", "Et pour ce ie enclinez sans escusance pour votre requeste loable e enamoree", "laquele ne tieng en commandement", "e por bien commun", "que le pueple ipuet auou", "qui est plus granz e plus dignes", "que nul bien singuler o laide de dieu faire cest liure delitablement", "si comme uotre glorieuse noblece", "qui est digne de toute emeur", "et de toute reuerence ma requis"]